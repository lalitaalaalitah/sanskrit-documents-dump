<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.34.htm">पूर्वम्: १।१।३४</a></div><div class="sUtramIndexAnantaram"><a href="../1/1.1.36.htm">अनन्तरम्: १।१।३६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अन्तरं बहिर्योगोपसंव्यानयोः॥ <span class="sUtramIndex"><a href="GoToSutram\1.1.35">१।१।३५</a></span>


<p><span class="section">पदच्छेदः॥</span> 

अन्तरम् <span class="vibhaktiH">१।१</span> बहिर्योगोपसंव्यानयोः <span class="vibhaktiH">७।२</span> विभाषा <span class="vibhaktiH">१।१</span>  <a class="anuvRittiH-upari" href="../1/1.1.31.htm">३१</a> जसि <span class="vibhaktiH">७।१</span>  <a class="anuvRittiH-upari" href="../1/1.1.31.htm">३१</a> सर्वनामानि <span class="vibhaktiH">१।३</span>  <a class="anuvRittiH-upari" href="../1/1.1.26.htm">२६</a> 

<p><span class="section">समासः॥</span> 

<div>बहिर्योगश्च उपसंव्यानं च, बहिर्योगोपसंव्याने, तयोः बहिर्योगोपसंव्यानयोः, इतरेतरद्वन्द्वः</div>


<p><span class="section">अर्थः॥</span> 

<div>बहिः इत्यनेन योगः, बहिर्योगः, संव्यानस्य समीपम् उपसंव्यानम्। बहिर्योगे, उपसंव्याने च गम्यमाने अन्तरशब्दस्य जसि विभाषा सर्वनामसंज्ञा भवति।</div>


<p><span class="section">उदाहरणम्॥</span> 

<div>बहिर्योगे - अन्तरे गृहाः, अन्तराः गृहाः। उपसंव्याने - अन्तरे शाटकाः, अन्तराः शाटकाः।</div>


<div class="heading">काशिका-वृत्तिः</div>

<div>अन्तरं बहिर्योगौपसंव्यानयोः  <span class="sUtramIndex">१।१।३६</span> </div><p><div>अत्र अपि पूर्वेण नित्या सर्वनामसंज्ञा प्राप्ता सा जसि विभाष्यते। अन्तरम् इत्येतच्छब्दरूपं विभाषा जसि सर्वनामसंज्ञं भवति बहिर्योगे उपसंव्याने च गम्यमाने। अन्तरे गृहाः, अन्तराः गृहाः। नगरबाह्याश्चाण्डालादिगृहा उच्यन्ते। उपस्ंव्यानेअन्तरे शाटकाः, अन्तराः शाटकाः। उपसंव्यानं परिधानीयम् उच्यते, न प्रावरणीयम्।<span class="prashna"> बहिर्योगौपसंव्यानयोः इति किम्? </span>अनयोः ग्रामयोरन्तरे तापसः प्रतिवसति। तस्मिन्नन्तरे शीतान्युदकानि। मध्यप्रदेशवचनो ऽन्तरशब्दः। गणसूत्रस्य चैदं प्रत्युदाहरणम्।<span class="vArtikA"> अपुरि इति वक्तव्यम्</span>। अन्तरायां पुरि वसति। विभाषाप्रकरणे तीयस्य वा ङित्सु सर्वनामसंज्ञा इत्युपसंख्यानम्। द्वितीयस्मै, द्वितीयाय। तृतीयस्मै, तृतीयाय। </div>


<div class="heading">न्यासः</div>

<div>अन्तरं बहिर्योगोपसंव्यानयोः। <span class="sUtramIndex">, १।१।३५</span> </div><p><div>&quot;बर्हिर्योगे&quot; इति। बहिरित्यनेनानावृतदेश उच्यते। तेन योगो बर्हिर्योगः। स चानावृतस्य बाह्रस्य वस्तुनो भवति। &quot;उपसंव्याने च&quot; इति। उपसंवीयते परिधीयते यत्
तदुपसंव्यानम्- &quot;कृत्यल्युटो बहुलम्&quot; <span class="sUtramIndex"><a href="../3/3.3.113.htm">३।३।११३</a></span> इति कर्मणै ल्युट्। अथ वा, संवीयते
पिधीयतेऽनेनेति संव्यानम्- &quot;करणाधिकरणयोश्च&quot; <span class="sUtramIndex"><a href="../3/3.3.117.htm">३।३।११७</a></span> इति ल्युट्। संव्यानस्य 
समीपमुपसंख्यानम्। अबहिर्योगे सामथ्र्यात् तदेव वेदितव्यम्। &quot;नगरबाह्राः&quot; इति। अनेन बहिर्योगं दर्शयति- &quot;परिधानीयमुच्यते&quot; इति। उपसंव्यान्सयेदमुदाहरणमुपन्यस्तम्। 
वस्त्रान्तरावृतवस्तु वस्त्वन्तरेणापिहितमुच्यते। अविशेषाभिधानऽपि यद्वस्त्रान्तरेणावृतम्, सामथ्र्यात् तदेवोपसंव्यानमुच्यते, नेतरत्। &quot;न प्रावरणीयम्&quot; इति। प्राव्रियतेऽपिधीयते-नेनेति प्रावरणीयम्, तन्नभिधीयते। तदभिधाने तस्य बहिर्योगत्वात्
बहिर्योग एवेदमुदाहरणं स्यादित्याभिप्रायः।
&quot;अन्तरे तापसः प्रतिवसति&quot; इति। अत्र संज्ञाया अभावात् सप्तम्याः स्मिन्नादेशो न भवति। ननु च जसीत्यनुवत्र्ते, तत् कस्मात् सप्तम्यन्तं प्रत्युदाह्मतमित्यत आह-&quot;गुणसूत्रस्य च&quot; इत्यादि।<span class="vArtikA"> &quot;अपुरीति वक्तव्यम्&quot; इति</span>।<span class="vArtikA"> अनन्तरं &quot;गणसूत्रस्य च&quot;
इत्यभिधानाद् गणसूत्रमेवैतद् वक्तव्यमिति गम्यते</span>। यद्यपि गणसूत्रेऽन्तरशब्द पठ()ते,तथापि &quot;प्रतिपदिकग्रहणे लिङ्गविशिष्टस्यापि ग्रहणम्&quot; (व्या।प।<span class="vArtikA">२९) इति प्राकाराद्ब-हिर्वर्त्तिनी या पूस्तस्या अपि बहिर्योगोऽस्तीति तत्र वत्र्तमानस्य टाबन्तस्याप्यन्तराशब्दस्य सर्वनामसंज्ञा प्राप्नोति, तेनापुरीति वक्तव्यम्</span>। तेनान्तरायामित्यत्र स्याण् न भवति। &quot;विभाषाप्रकरणे&quot; इत्यादि। उपसंख्यानशब्दस्येह प्रतिपादनमर्थः।
अस्मिन् विभाषाप्रकरणे तीयप्रत्ययान्तस्य सर्वनामसंज्ञायाः प्रतिपादनं कत्र्तव्यमि-
त्यर्थः। तत्रेदं प्रतिपादनम् &quot;विभाषा जसि&quot; <span class="sUtramIndex"><a href="../1/1.1.31.htm">१।१।३१</a></span> इत्यत्र &quot;विभाषा&quot; इति योग-
विभागः क्रियते, तत्र च &quot;सर्वादीनि&quot; &quot;द्वन्द्वे&quot; इति च निवृत्तम्, तेन तीयस्य 
विभाषा सर्वनामसंज्ञा भविष्यतीति। न चैवं सत्यतिप्रसङ्गः; योगविभागदिष्टसिद्धेः
नापि &quot;विभाषा द्वितीयतृतीयाभ्याम्&quot; <span class="sUtramIndex"><a href="../7/7.3.115.htm">७।३।११५</a></span> इत्यस्य वैयथ्र्यापत्तिः; प्रपञ्चार्तत्वात्। ततः &quot;जसि&quot; द्वितीयो योगः। अत्र विभाषाग्रहणम्, सर्वादिग्रहणम्, द्वन्द्व
ग्रहणं चानुवत्र्तते।

</div>


<div class="heading">बाल-मनोरमा</div>

<div>अन्तरं बहिर्योगोपसंव्यानयोः <span class="sUtramIndex">२१८, १।१।३५</span> </div><p><div>अन्तरम्। अत्रापि &quot;सर्वनामानी&quot;ति &quot;विभाषा जसी&quot;ति चानुवर्तते। बहिः=अनावृतप्रदेशः, तेन योगः=सम्बन्धः यस्य स बहिर्योगः=बहिर्विद्यमानोऽर्थ इति यावत्। उपसंवीयते=परधीयते इति उपसंव्यानम्न्तरीयं वस्त्रम्। तदाह--बाह्रा इत्यादिना। <P></div>


<div class="heading">तत्त्व-बोधिनी</div>

<div>स्वमज्ञातिधनाख्यायाम् <span class="sUtramIndex">१८२, १।१।३५</span> </div><p><div>स्वमज्ञाति। आत्माऽ‌ऽत्मीयज्ञातिधनवाची स्वशब्दः, तत्र ज्ञातिधनयोः पर्युदासादात्मात्मीयौ परिशिष्टावित्याशयेन व्याचष्टे--आत्मीया इत्यर्थः। आत्मान इति वेति। यत्वाहुः - आत्मनि स्वशब्दो नपुंसकः, ते &quot;स्वे&quot; &quot;स्वा&quot; इत्युदाहरणं तत्राऽयुक्तमिति। तद्रभसात्। &quot;स्वो ज्ञातावात्मनि, स्वं त्रिष्वात्मीये, स्वोऽस्त्रियां धने&quot; इत्यमरसिंहोक्तेरात्मन्यपि स्वशब्दस्य पुंस्त्वात्। न च &quot;स्वौ ज्ञातौ&quot; इत्यमरकोशे &quot;आत्मनी&quot;त्यस्य &quot;स्व&quot;मित्युत्तरेणान्वयादात्मवाची स्वशब्दो नपुंसक एवेति वाच्यम्, &quot;स्वः स्य्तापुंस्यात्मनि ज्ञातौ त्रिष्वात्मीयेऽस्त्रियां धने&quot; इति मेदिनीकोशविरोधेनात्मनीति पूर्वान्वयि, न तूत्तरान्वयीति व्याख्यातुमुचितत्वात्।<span class="vArtikA"> किंच &quot;विभाषा जसी&quot;ति प्रकरणे &quot;स्वमात्मीये&quot; इत्येव वक्तव्ये गुरुनिर्देशं कुर्वन्सूत्रकारोऽप्यात्मवाचिस्वशब्दस्य पुंस्त्वे प्रमाणम्</span>। तस्मात् &quot;स्वे&quot; &quot;स्वा&quot; इत्यस्य आत्मान इति विवरणं सम्यगेवेति स्थितम्। ज्ञातिधनवाचिनस्त्विति। ताच्छीस्येन णिनिना ज्ञातिधनयोरप्यात्मीयत्वं पुरस्कृत्य प्रवृत्तौ सर्वनामताऽस्त्येवेति ध्वनयति। एतदर्थमेव हि सूत्रे आख्याग्रहणं कृतम्।<span class="vArtikA"> &quot;स्वमात्मात्मीयाख्याया&quot;मिति वक्तव्ये ज्ञातिधनयोः पर्युदासाश्रयणं मात्रालाघवाय</span>। न च &quot;स्वमात्मात्मीययोः&quot; इत्युच्यमाने आख्याग्रहणं नापेक्षितिमिति वाच्यम्; वस्तुतस्तु आत्मीयस्यापि ज्ञातित्वेन धनत्वेन विवक्षायां सर्वनामता मा भू&quot;दिति तस्यावश्यकत्वात्।<P></div>


<div class="heading">तत्त्व-बोधिनी</div>

<div>अन्तरं बहिर्योगोपसंव्यानयोः <span class="sUtramIndex">१८३, १।१।३५</span> </div><p><div>अन्तरं बहिर्योगोपसंव्यानयोः। &quot;बहि&quot;रित्यनावृतो देशो, बाह्रं चोच्यते। तत्राद्यमर्थं गृहीत्वाह--बाह्रा इत्यर्थ इति। द्वितीये त्वाभ्यन्तरा इत्यर्थो बोध्यः। बाह्रेन ह्रभ्यन्तरस्य योगोऽस्ति। अर्थद्वयमप्याकरे स्थितम्। इदमेवार्थद्वयं मनसि निधाय &quot;अन्तरायां पुरी&quot;त्यत्र प्राकाराद्बाह्रायां तदन्तर्वर्तिन्यां वेति व्याख्यातम्। &quot;उपसंव्यान&quot; शब्दोऽपि करणव्युत्पत्त्या उत्तरीयपरः, कर्मव्युत्पत्त्यात्वन्तरीयपरः। <P></div>


</body></html>