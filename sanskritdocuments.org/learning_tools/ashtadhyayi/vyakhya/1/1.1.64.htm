<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.62.htm">पूर्वम्: १।१।६२</a></div><div class="sUtramIndexAnantaram"><a href="../1/1.1.64.htm">अनन्तरम्: १।१।६४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अचोऽन्त्यादि टि॥ <span class="sUtramIndex"><a href="GoToSutram\1.1.63">१।१।६३</a></span>


<p><span class="section">पदच्छेदः॥</span> 

अचः <span class="vibhaktiH">६।१</span> अन्त्यादि <span class="vibhaktiH">१।१</span> टि <span class="vibhaktiH">१।१</span> 

<p><span class="section">समासः॥</span> 

<div>अन्त्यः आदिः यस्य तत् अन्त्यादि, बहुव्रीहिः</div>


<p><span class="section">अर्थः॥</span> 

<div>अचः इति निर्धारणे षष्ठी। अन्ते भवं अन्त्यम्, {दिगादिभ्यो यत् (५।३।५४)} इत्यनेन यत् प्रत्ययः।

अचां मध्ये यः अन्त्यः अच्, सः आदिः यस्य समुदायस्य, सः टि-संज्ञकः भवति।</div>


<p><span class="section">उदाहरणम्॥</span> 

<div>अग्निचित्, सोमसुत्, इत्यत्र इत् उत् शब्दः। पचेते, पचेथे।</div>


<div class="heading">काशिका-वृत्तिः</div>

<div>अचो ऽन्त्याऽदि टि  <span class="sUtramIndex">१।१।६४</span> </div><p><div>अचः इति निर्धारणे षष्ठी। जातावेकवचनम्। अचां सन्निविष्टामां, यो ऽन्त्यो ऽच् तदादि शब्दरूपं टिसंज्ञं भवति। अग्निचितिच्छब्दः। सोमसुतुच्छब्दः। आताम्, आथामाम्शब्दः। पचेते, पचेथे। टिप्रदेशाःटित आत्मनेपदानं टेरे <span class="sUtramIndex"><a href="../3/3.4.79.htm">३।४।७९</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>अचोऽन्त्यादि टि <span class="sUtramIndex">३९, १।१।६३</span> </div><p><div>अचां मध्ये योऽन्त्यः स आदिर्यस्य तट् टिसंज्ञं स्यात्। (शकन्ध्वादिषु पररूपं वाच्यम्)। तच्च टेः। शकन्धुः। कर्कन्धुः मनीषा। आकृतिगणोऽयम्। मार्त्तण्डः॥</div>


<div class="heading">न्यासः</div>

<div>अचोऽन्त्यादि टि। <span class="sUtramIndex">, १।१।६३</span> </div><p><div>&quot;अन्त्यादि&quot;इति बहुव्रीहिः अचां मध्ये योऽन्त्योऽच्,स आदिर्यस्य शब्दरूप-
स्य तत् तथोक्तम्। ननु चान्त्यशब्दोऽत्राचामित्येतदपेक्षत इत्यसामथ्र्यादादिशब्देन सह समासो न प्राप्नोति, नैष दोषः; अन्त्यशब्दो हि सम्बन्धिशब्दः, सम्ब्नधिशब्दानां नित्यसापेक्षत्वेन गमकत्वात् सापेक्षत्वेऽपि समासो भवति, यथा देवदत्तस्य गुरुकुल-
मिति। 
&quot;निर्धारणे षष्ठी&quot; इति। &quot;यतश्च निर्धारणम्&quot; <span class="sUtramIndex"><a href="../2/2.3.41.htm">२।३।४१</a></span> इत्यनेन यदि निर्धारणे षष्ठीयम्, एवं हि सति निर्धारणमनेकसन्निपाते भवतीत्यच इत्येकवचनं न स्यात्।
बहुत्वद्बहुवचनेन भवितव्यमित्यत आह -- &quot;जातावेकवचनम्&quot; इति। जातेरेकत्वादिति भावः। 
&quot;अचां सन्निविष्टानां योऽन्त्योच्&quot; इति। कथं पुनरजित्येष विशेषो लभ्यते, यावता नेह द्वितीयमज्ग्रहणम्,<span class="prashna"> नापि प्रकृतम्? </span>एवं मन्यते -- समानजातीयस्यैव लोके निर्धारणं प्रसिद्धम्। तथा हि, कृष्णा गवां सम्पन्नक्षीरतमेति द्वितीयं गोशब्दमन्तरेणापि गौरेव प्रतीयते। तस्मादिहापि यद्यपि द्वितीयमज्ग्रहणं नास्ति, तथापि समानजातीयोऽजेव 
निर्धार्यमाणोऽवसीयत इति। अन्ते भवोऽन्त्यः, दिगादित्वात् यत्। &quot;तदादि&quot; इति। स 
आदिर्यस्येति विग्रहः। &quot;इच्छब्दः&quot; इत्यादिनि रूपोदाहरणानि। कार्यं पुनरिच्छब्दस्य 
टिसंज्ञायामग्निचितमाचष्ट इति णिचि कृते &quot;णाविष्टवत् प्रातिपदिकस्य&quot; (वा।८१३) इति 
टिलोप अ()ग्न चयतीति। 
&quot;आताम्, आथाम्&quot; इति। अनयोस्तु टिसंज्ञाकार्यम्-- &quot;टित आत्मनेपदानां टेरे&quot;<span class="sUtramIndex"><a href="../3/3.4.97.htm">३।४।९७</a></span> टेरेत्वम्। &quot;पचेते, पचेथे&quot; इति कार्योदाहरणे। अथ वहिमहिङोरिकारस्य कथं
टिसंज्ञा, यावता न सोऽस्ति यस्य सोऽन्त्यः,<span class="prashna"> अजादिरिति व्यपदिश्यते? </span>नैष दोषः; &quot;आद्यन्तवदेकस्मिन्&quot; <span class="sUtramIndex"><a href="../1/1.1.20.htm">१।१।२०</a></span> इतिव्यपदेशिद्भावेनादिः, अन्त्य इति व्यपदेशो भविष्यति।

</div>


</body></html>