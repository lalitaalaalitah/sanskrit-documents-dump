<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.2.10.htm">पूर्वम्: १।२।१०</a></div><div class="sUtramIndexAnantaram"><a href="../1/1.2.12.htm">अनन्तरम्: १।२।१२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

लिङ्सिचावात्मनेपदेषु॥ <span class="sUtramIndex"><a href="GoToSutram\1.2.11">१।२।११</a></span>


<p><span class="section">पदच्छेदः॥</span> 

लिङ्सिचौ <span class="vibhaktiH">१।२</span>  <a class="anuvRittiH-adhaH" href="../1/1.2.13.htm">१३</a> आत्मनेपदेषु <span class="vibhaktiH">७।३</span>  <a class="anuvRittiH-adhaH" href="../1/1.2.17.htm">१७</a> हलन्तात् <span class="vibhaktiH">५।१</span>  <a class="anuvRittiH-upari" href="../1/1.2.10.htm">१०</a> इकः <span class="vibhaktiH">५।१</span>  <a class="anuvRittiH-upari" href="../1/1.2.9.htm">९</a> झल् <span class="vibhaktiH">१।१</span>  <a class="anuvRittiH-upari" href="../1/1.2.9.htm">९</a> कित् <span class="vibhaktiH">१।१</span>  <a class="anuvRittiH-upari" href="../1/1.2.5.htm">५</a> 

<p><span class="section">समासः॥</span> 

<div>लिङ् च सिच् च लिङ्सिचौ, इतरेतरद्वन्द्वः।</div>


<p><span class="section">अर्थः॥</span> 

<div>इक् समीपात् हलः परौ झलादी लिङ्सिचौ, आत्मनेपदविषये किद्वत् भवति।</div>


<p><span class="section">उदाहरणम्॥</span> 

<div>लिङ् - भित्सीष्ट, भुत्सीष्ट।
सिच् - अभित्त, अबुद्ध।</div>


<div class="heading">काशिका-वृत्तिः</div>

<div>लिङ्सिचौ आत्मनेपदेषु  <span class="sUtramIndex">१।२।११</span> </div><p><div>परतः कितौ भवतः। भित्सीष्ट, भुत्सीष्ट। सिचि खल्वपिअभित्त, अबुद्ध। इकः इत्येव। यक्षीष्ट, अयष्ट। सम्प्रसारणं हि स्यात्।<span class="prashna"> आत्मनेपदेषु इति किम्? </span>अस्राक्षित्। अद्राक्षीत्। सृजिदृशोर् झल्यमकिति <span class="sUtramIndex"><a href="../6/6.1.57.htm">६।१।५७</a></span> इत्यमागमो न स्यात्। हलन्तातित्येव। चेषीष्ट, अचेष्ट। गुणो न स्यात्। झलित्येव वर्तिषीष्ट, अवर्तिष्ट। गुणो न स्यात्।<span class="prashna"> लिङ्सिचौ इति किम्? </span>द्वेष्टा द्वेक्ष्यति। </div>


<div class="heading">लघु-सिद्धान्त-कौमुदी</div>

<div>लिङ्सिचावात्मनेपदेषु <span class="sUtramIndex">५९२, १।२।११</span> </div><p><div>इक्समीपाद्धलः परौ झलादी लिङ्सिचौ कितौ स्तस्तङि। धुक्षीष्ट॥</div>


<div class="heading">न्यासः</div>

<div>लिङ्सिचावात्मनेपदेषु। <span class="sUtramIndex">, १।२।११</span> </div><p><div>&quot;लिङसिचावात्मनेपदेषु परतः&quot;इति। कथं पुनर्लिङात्मनेपदेषु परतो भवति, यावता सिच एवात्मनेपदेषु परत्वं सम्भवति,<span class="prashna"> न लिङः? </span>एवं मन्यते-- लिङेकदेशेऽत्र सीयुटि लिङशब्दो वर्तते, यथा-- &quot;न धातुलोप आर्धधातुके&quot; <span class="sUtramIndex"><a href="../1/1.1.4.htm">१।१।४</a></span> इत्यत्र धात्वेकदेशे धातुशब्दो वर्तते। तस्मात् सीयुट एवानेन प्रकारेण कित्त्वं विधीयते। अथ वा-- यथा हल्ङ्यादिसूत्रे <span class="sUtramIndex"><a href="../6/6.1.66.htm">६।१।६६</a></span> ययोरेव दीर्घत्वं सम्भवति तयोरेव ङ्यापो दीर्घादित्येतद्विशेषणम्, तथेहापि यस्मादात्मनेपदं परं सम्भवति सिचः, तस्यैवैतद्विशेषणम्। आत्मनेपदग्रहणं भवति परस्मैपदव्यवच्छेदार्थम्। 
&quot;भिस्तीष्ट&quot;इति। &quot;आशिषि लिङलोटौ&quot; <span class="sUtramIndex"><a href="../3/3.3.173.htm">३।३।१७३</a></span> इति लिङ्; स्वरितत्वादात्मनेपदम्। एवमुत्तरत्रापि स्वरितञितः कत्र्रयात्मनेपदमनेनैव वेतितव्यम्। &quot;सुट तिथोः&quot; <span class="sUtramIndex"><a href="../3/3.4.107.htm">३।४।१०७</a></span> इति सुट्। कर्तरि श्नम्, &quot;लिङ सलोपोऽनन्त्यस्य&quot; <span class="sUtramIndex"><a href="../7/7.2.79.htm">७।२।७९</a></span> इति च न भवति, &quot;लिङाशिषि&quot; <span class="sUtramIndex"><a href="../3/3.4.116.htm">३।४।११६</a></span> इत्यार्धधातुकत्वात्, तयोश्च सार्वधातुके विधानात्। &quot;भुत्सीष्ट&quot; इति। बुधेः &quot;अनुदात्तङितः&quot; <span class="sUtramIndex"><a href="../1/1.3.12.htm">१।३।१२</a></span> इत्यात्मनेपदं वेदितव्यम्। उत्तरत्राप्यनुदात्तङिद्भ्यः कर्तर्यात्मनेपदमनेनैव वेदितव्यम्। &quot;अभित्त&quot; इति। &quot;झलो झलि&quot; ८।२।२६) इति 
सिचो लोपः। &quot;अबुद्ध&quot; इति। &quot;झषस्तथोर्धोऽधः&quot; <span class="sUtramIndex"><a href="../8/8.2.40.htm">८।२।४०</a></span> इति तकारस्य धकारः, &quot;झलां जश् झशि&quot; <span class="sUtramIndex"><a href="../8/8.4.52.htm">८।४।५२</a></span> इति पूर्वधकारस्य दकारः। &quot;यक्षीष्ट&quot; इति। स्वरितेत्त्वादात्मेपदम्। पूर्ववत् षत्वं कत्वञ्च। &quot;संप्रसारणं हि स्यात्&quot; इति। वच्यादिसूत्रेण <span class="sUtramIndex"><a href="../6/6.1.15.htm">६।१।१५</a></span>।
&quot;अद्राक्षीत्&quot; इति। &quot;अस्ति सिचोऽपृक्ते&quot; <span class="sUtramIndex"><a href="../7/7.3.96.htm">७।३।९६</a></span> इतीट्, &quot;वदव्रजहलन्तस्याचः&quot; <span class="sUtramIndex"><a href="../7/7.2.3.htm">७।२।३</a></span> इति वृद्धिः। पूर्ववत् षत्वकत्वे॥

</div>


<div class="heading">बाल-मनोरमा</div>

<div>लिङ्सिचावात्मनेपदेषु <span class="sUtramIndex">१४३, १।२।११</span> </div><p><div>लिङ्। इको झलिति, हलन्ताच्चेति च सूत्रमनुवर्तते। &quot;असंयोगा&quot;दित्यतः किदिति च। इक इति सामीप्ये षष्ठी, हलि अन्वेति। तदाह--इक्समीपादित्यादिना। आत्मनेपदपरकत्वं सिच एव विशेषणं, न तु लिङः, लिङादेशस्यात्मनेपदस्य लिङः परत्वाऽसंभवात्। इकः किम्?। &quot;वह्&quot;वक्षीष्ट। सति तु कित्त्वे &quot;वचिस्वपी&quot;ति संप्रसारणं स्यात्। आत्मनेपदेषु किम्?। अद्राक्षीत्। इह कित्त्वे सति &quot;सृजिदृशोर्झल्यमकिती&quot;त्यम्न स्यात्। अतिप्तेति। लुङस्तादेशे, च्लिः, सिच्। &quot;झलो झली&quot;ति लोपः। आत्मनेपदपरकत्वेन सिचः कित्त्वान्न लघूपधगुणः। अथ तेपृधातोरेदुपधत्वस्य प्रयोजनमाह-- तितेपे इति। इदुदुपधत्वे तु कित्त्वाद्गुणो न स्यादिति भावः। सेट्कोऽयमिति सूचयति-- तेपितेति। तेपिषीष्ट। अतेपिष्ट। ष्टिपृधातोस्तु &quot;धात्वादेः षः स&quot; इति सत्वे ष्टुत्वनिवृत्त्या लटि स्तेपत इति रूपं सिद्धवत्कृत्य लिटि रूपमाह-- तिष्टिप इति। &quot;शर्पूर्वाः खयः&quot; इति तकारः शिष्यते, षकारस्य निवृत्तौ ष्टुत्वनिवृत्तेः। कित्त्वान्न गुणः। तिष्टेप इति। ष्टेपृधातो रूपम्। तेपृ कम्पने चेति। चात्क्षरणे। वस्तुतस्तु चकारेण क्षरणार्थस्य लाभात्पू()रवत्रास्य पाटस्त्यक्तुं शक्यः। केचित्तु &quot;देपृ&quot;इति वर्गतृतीयादिं पठन्ति। चात्कम्पने गतौ चेति। अनुक्तसमुच्चयार्थश्चकार इति भाव-। एतच्च टु वेपृ केपृ गेपृ कम्पन इत्येव सिद्धे पृथ&quot;क्पाठाल्लभ्यते। अर्थभेदादिति। ग्लेपृ दैन्ये&quot; इति पूर्वं पठितम्। #इह त्वर्थभेदात्पुनः पाठः। अन्यथा &quot;ग्लेपृ दैन्ये कम्पने गतौ चे&quot;ति गौरवं स्यादिति भावः। त्रपूषिति। ऊकारः षकारश्च इत्। अदुपधः।<P><P></div>


<div class="heading">तत्त्व-बोधिनी</div>

<div>लिङ्सिचावात्मनेपदेषु <span class="sUtramIndex">११८, १।२।११</span> </div><p><div>&quot;इको झल्&quot;, &quot;हलन्ताच्च&quot; इति वर्तते। &quot;असंयेगाल्लिट् कित्&quot; इत्यतः किदिति च। तदाह-- इक्समीपादित्यादि। इकः किम्?। यक्षीष्ट। सतिकित्त्वे संप्रसारणं स्यात्। आत्मनेपदेति किम्?। अद्राक्षीत्। कित्त्वे सति &quot;सृजिदृशोर्झल्यमकिति&quot; इत्यम्न स्यात्। आत्मनेपदपरत्वं सिच एव विशेषणं न तु लिङ्स्थानिकस्यात्मनेपदस्य। लिङः परत्वाऽसंभवात्। तेपृ कम्पनेच। चकारात्क्षरणार्थस्य लाभादस्य पूर्वत्र पाठस्त्यक्तुं शक्यः। केचित्तु &quot;तिपृ देपृ&quot; इति पठन्ति। टुवेपृ। वेपथुः। केपृ गेपृ ग्लेपृ च। योगविभागात्पूर्वोत्तरार्थौ चकारेणानुकृष्येते। तदाह--चात्कम्पने गतौ चेति। योगविभागसामथ्र्यादेवार्थद्वयलाबे चकारो व्यर्थ इत्यन्ये। पुनः पाठ इति। दैन्ये पठितस्य कम्पनाद्यर्थलाभार्थमिति भावः। तृ()फल। तरतेरकारस्य गुणशब्देन भावितत्वात्फलभजोर्वैरूप्यसंपादकादेशादित्वात्तरपतेस्त्वेकहल्मध्यस्थत्वाऽभावादप्राप्ते विधिरयम्। तेरतुः। तेरुः। फेलतुः। फेलुः। भेजतुः। भेजुः। अबि शब्दे। अस्मात् &quot;गुरोश्च हलः&quot; इति अप्रत्यये अम्बाशब्दः। तिरुआः--अम्बाः= अकारोकारमकारात्मकाः शब्दा यस्य इति बहुव्रीहौ &quot;शेषाद्विभाषे&quot;ति कप्रत्यये त्र्यम्बक इत्येके। केचित्तु त्र#ईणि अम्बकानि नेत्राणि यस्येतिविगृह्णन्ति। अभिरभी इति। &quot;सर्वधातुभ्योऽसु&quot; न्नित्यधिकारे &quot;उदके नुम्-भौ चे&quot;ति वक्ष्यमाणत्वाद्धात्वन्तरेणापि अम्भः-- शब्दः सिध्यतीति बोध्यम्। अम्भः-- तोयम्। तस्यापत्यम् आम्भिः-- भीष्मः। &quot;अम्भसो लोपश्चे&quot;ति बाह्वादिपाठादिञि सलोपः। तद्वीजं त्विति। पूर्वसवर्णप्रवृत्तेः, षत्वाऽप्रवृत्तेश्च बीजमित्यर्थः।<P><P></div>


</body></html>