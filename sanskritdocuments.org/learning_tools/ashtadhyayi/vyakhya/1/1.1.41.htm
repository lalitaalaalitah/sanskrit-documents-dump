<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.39.htm">पूर्वम्: १।१।३९</a></div><div class="sUtramIndexAnantaram"><a href="../1/1.1.41.htm">अनन्तरम्: १।१।४१</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अव्ययीभावश्च॥ <span class="sUtramIndex"><a href="GoToSutram\1.1.40">१।१।४०</a></span>


<p><span class="section">पदच्छेदः॥</span> 

अव्ययीभावः <span class="vibhaktiH">१।१</span> च <span class="vibhaktiH">०</span> अव्ययम् <span class="vibhaktiH">१।१</span>  <a class="anuvRittiH-upari" href="../1/1.1.36.htm">३६</a> 

<p><span class="section">अर्थः॥</span> 

<div>अव्ययीभावसमासः अव्ययसंज्ञकः भवति।</div>


<p><span class="section">उदाहरणम्॥</span> 

<div>उपाग्नि, प्रत्यग्नि, अधिस्त्रि।</div>


<div class="heading">काशिका-वृत्तिः</div>

<div>अव्ययीभावश् च  <span class="sUtramIndex">१।१।४१</span> </div><p><div>अव्ययीभावसमासो ऽव्ययसंज्ञो भवति।<span class="prashna"> किं प्रयोजनम्? </span>लुङ्मुखस्वरौपचाराः। लुक्  उपाग्नि, प्रत्यग्नि शलभाः पतन्ति। मुखस्वरः उपाग्निमुखः, प्रत्यग्निमुखः। मुखं स्वाङ्गम् <span class="sUtramIndex"><a href="../6/6.2.166.htm">६।२।१६६</a></span> इत्युत्तरपदान्तौदात्तत्वं प्राप्तम्, नाव्ययदिक्शब्द <span class="sUtramIndex"><a href="../6/6.2.167.htm">६।२।१६७</a></span> इति प्रतिषिध्यते। तस्मिन् प्रतिषिद्धे पूर्वपदप्रकृतिस्वर एव भवति। उपचारः  उपपयःकारः, उपपयःकामः। विसर्जनीयस्थानिकस्य सकारस्य उपचारः इति संज्ञा। तत्र अव्ययीभावस्य अव्ययत्वे अतः कृकमिकंसकुम्भपात्रकुशाकर्णीष्वनव्ययस्य <span class="sUtramIndex"><a href="../8/8.3.46.htm">८।३।४६</a></span> इति पर्युदासः सिद्धो भवति। सर्वम् इदं काण्डं स्वरादावपि पठ्यते। पुनर् वचनम् अनित्यत्वज्ञापनार्थम्। तेन अयं कार्यनियमः सिद्धो भवति। इह च  पुरा सूर्यस्योदेतोराधेयः, पुरा क्रूरस्य विसृपो विरप्शिनिति न लौउकाव्ययनिष्ठाखलर्थतृनाम् <span class="sUtramIndex"><a href="../2/2.3.69.htm">२।३।६९</a></span> इति षष्ठीप्रतिषेधो न भवति। </div>


<div class="heading">लघु-सिद्धान्त-कौमुदी</div>

<div>अव्ययीभावश्च <span class="sUtramIndex">३७२, १।१।४०</span> </div><p><div>अधिहरि॥</div>


<div class="heading">न्यासः</div>

<div>अव्ययीभावश्च। <span class="sUtramIndex">, १।१।४०</span> </div><p><div>&quot;उपाग्नि&quot; इति। &quot;अव्ययं विभक्ति&quot; <span class="sUtramIndex"><a href="../2/2.1.6.htm">२।१।६</a></span> इत्यादिना सामीप्येऽव्ययीभावः।
&quot;अव्ययात्&quot; <span class="sUtramIndex"><a href="../2/2.4.82.htm">२।४।८२</a></span> इत लुक्। अग्नेः समीपे उपाग्नीति। उपाग्नि मुखं यस्येत्यव्ययी-भावगर्भो बहुव्रीहिः।तत्र &quot;मुखं स्वाङ्गम्&quot; <span class="sUtramIndex"><a href="../6/6.2.166.htm">६।२।१६६</a></span> इत्युत्तरपदान्तोदात्तत्वे 
प्राप्ते&quot;नाव्यय&quot; <span class="sUtramIndex"><a href="../6/6.2.167.htm">६।२।१६७</a></span> इति प्रतिषिद्धम्। &quot;तस्मिन् प्रतिषिद्धे पूर्वपदप्रकृतिस्वरः&quot; इति। &quot;बहुव्रीहौ प्रकृत्या&quot; <span class="sUtramIndex"><a href="../6/6.2.1.htm">६।२।१</a></span> इत्यादिना तत् पुनरन्तोदात्तत्वम्ुपाग्निशब्दस्य समासस्वरेणान्तोदात्तत्वात्। &quot;उपपयःकारः&quot;इति। &quot;कर्मण्यण्&quot; <span class="sUtramIndex"><a href="../3/3.2.1.htm">३।२।१</a></span> एवम्,
&quot;उपपयः कामः&quot; इत्यत्रापि। उपपयः कामो यस्येति बहुव्रीहिर्वायम्। काम्यत इति कामः, &quot;अकत्र्तरि च कारके संज्ञायाम्&quot; <span class="sUtramIndex"><a href="../3/3.3.19.htm">३।३।१९</a></span> इति कर्मण्यपि घञ्। &quot;अनव्ययस्य&quot; (वा।९३९) इति सत्त्वे प्रतिषिद्धे &quot;कुप्वो क पौ च&quot;<span class="sUtramIndex"><a href="../8/8.3.37.htm">८।३।३७</a></span> जिह्वामूलीयो भवति, विसर्जनीयो वा। अत्र मुखस्वरोपचारौ निर्वत्र्यमानौ प्रयोजनम्, न तु विधीयमानौ; लुक् पुनर्विधीयमानः। ननु चावययनिबन्धनमकजादिकार्यमस्त्येव,तत् कुतोऽयं कार्यनियमो लभ्यत इत्याह-
&quot;सर्वम्&quot; इत्यादि। &quot;इदम्&quot; इति। &quot;तद्धितश्चासर्वविभक्तिः&quot; <span class="sUtramIndex"><a href="../1/1.1.37.htm">१।१।३७</a></span>इत्यादिकम्।
किञ्चित् स्वरूपेणैव पठ()ते, कस्यचित् पर्यायान्तरेणार्थः। स त्वभिधेयधर्मेणोपचारा-दित्युच्यते। तत्र &quot;कृम्भकारसन्ध्यरान्तः&quot; इति &quot;कृन्मेजन्तः&quot; <span class="sUtramIndex"><a href="../1/1.1.38.htm">१।१।३८</a></span> इत्यस्यार्थःपठ()ते। क्त्वातोसुन्कसुनोऽव्ययीभावश्चेति स्वरूपेणैव। तसिलादिस्तद्धित एधाच्पर्य-
न्त इति यावत्। च्व्यर्थाश्चेति। असिमौणादिकं वर्जयित्वा। तद्धितश्चासर्वविभक्तिरि-
त्यस्यार्थः। &quot;अनित्यत्वज्ञापनार्थम्&quot; इति। प्रकृतत्वात् &quot;संज्ञायाः&quot; इति लभ्यते। 
तेनाकजादौ कत्र्तव्ये संज्ञा न भवतीति। अज्ञाताद्यर्थविवक्षायामुपाग्निकमित्यत्रा-
कज् न भवति, क एव तु भवति। इह च उपकुम्भमात्मानं मन्यत उपकुम्भम्मन्यः, 
&quot;आत्ममाने खश्च&quot; <span class="sUtramIndex"><a href="../3/3.2.83.htm">३।२।८३</a></span> इत खशि कृते &quot;खित्यनव्ययस्य&quot; <span class="sUtramIndex"><a href="../6/6.3.65.htm">६।३।६५</a></span>
इत्यनुवत्र्तमाने &quot;अरुर्द्विषदजन्तस्य मुम्&quot; <span class="sUtramIndex"><a href="../6/6.3.66.htm">६।३।६६</a></span> इति मुमः प्रतिषेधो न भवति।<span class="vArtikA"> &quot;इह च&quot; इत्यादिना &quot;अव्ययप्रतिषेधे तोसुन्कसुनोरप्रतिषेधः&quot; इति यद्वक्ष्यति तस्यात्रावक्तव्यतां दर्शयति</span>। सूर्यस्येत्यत्र &quot;कर्तृकर्मणोः कृति&quot; <span class="sUtramIndex"><a href="../2/2.3.65.htm">२।३।६५</a></span> इति षष्ठी॥

</div>


<div class="heading">बाल-मनोरमा</div>

<div>अव्ययीभावश्च <span class="sUtramIndex">४४५, १।१।४०</span> </div><p><div>अव्ययीभावश्च। &quot;अव्ययसंज्ञः स्या&quot;दिति शेषः। अधिहरीति। विभक्तयर्थेऽव्ययीभावः। हरावित्यर्थः।<P></div>


<div class="heading">तत्त्व-बोधिनी</div>

<div>अव्ययीभावश्च <span class="sUtramIndex">४०२, १।१।४०</span> </div><p><div>अव्ययीभावश्च। अव्ययसंज्ञः स्यात्। इह &quot;लुकि मुखस्वरोपचारयोर्निवृत्तौचे&quot;ति परिगणनं कर्तव्यम्। लुक्युदाहरमम्---उपग्नि। &quot;अव्यया&quot;दिति सुपो लिक्। मुखस्वरनिवृत्तौ उदाहरणम्---उपग्निमुखः। प्रत्यग्निमुखः। &quot;मुखं स्वाङ्ग&quot;मित्युत्तरपदान्तोदात्तत्वे प्राप्ते &quot;नाव्ययदिक्शब्दे&quot;त्यदिना प्रतिषेधः। तथाच &quot;बहुव्रीहौ प्रकृत्ये&quot;ति पूर्वशब्दप्रकृतिस्वर एव भवति, पूर्वपदं च समासस्वरेणाऽन्तोदात्तम्। विसर्गस्थानिकस्य सकारस्य &quot;उपचार&quot;इति प्राचां संज्ञा, तन्निवृत्तावुदाहरणम्---उपपयःकारः।उपपयःकामः। इह &quot;अतः कृकमी&quot;ति प्राप्तं सत्वम् &quot;अनव्ययस्ये&quot;ति पर्युदस्यते। परिगणनं किम्()। उपागन्धीयान। इह &quot;सुबामन्त्रिते&quot;इति पराङ्गवद्भावेन याने&quot;त्यादौ मा भूदिति। तथा &quot;उपाग्निक&quot;मित्यादौ अव्ययसर्वनाम्ना&quot;मित्यकच्[च]न। उपकुम्भंमन्यः। &quot;खित्यनव्ययस्ये&quot;ति वर्तमाने &quot;अरुर्द्विषदजन्तस्येति विहितो यो मुस्तस्येह प्रतिषेधो न। उपकुम्भीभूतः। इह &quot;अस्य च्वौ&quot; इतीत्त्वस्य&quot;प्रतिषेधो न। ईस्वविधौ हि &quot;अव्ययस्य च्वावितीत्वं ने&quot;ति प्रतिषे उच्यते, दोषाभूतमाहः दिवाभूता रात्रिरित्यत्र मा भूदिति। स्यादेतत्--स्वारादित्वेनैव सिद्धत्वात्। &quot;तद्धितश्चे&quot;त्यादि चतुःसूत्री व्यर्था। तत्र हि &quot;तसिलादिस्तद्धित एदाच्पर्यन्तः&quot;इत्यादिना &quot;च्व्यर्थाश्चे&quot;त्यन्तेनाऽ‌ऽसिप्रत्ययमौणादिकं वर्जयित्वा &quot;तद्धितश्चासर्वविभक्तिः&quot; इत्यस्याऽर्थः सङ्गृह्रते। &quot;कृन्मकारसन्ध्यक्षरान्तः&quot;इत्यनेन &quot;कृन्मेजन्तः&quot;इत्यस्यार्थः सङ्गृह्रते। &quot;त्त्कातोसुन्कसुनः&quot;&quot;अव्ययीभावश्चे&quot;ति सूत्रद्वयं तु स्वरूपेणैव पट()त इति। अत्राहुः--पुनर्वचनमनित्यत्वज्ञापनार्थम्। तेन प्रागुक्तं &quot;लुङ्मुखस्वरोपचाराः&quot;इति परिगणनं लभ्यते। &quot;पुरा सूर्यस्()योदेतोराधेयः&quot;। &quot;पुरा क्रूरस्य विसृपो विरप्श&quot;न्नित्यासिद्धये &quot;न लोकाव्यये&quot;त्यत्र &quot;अव्ययप्रतिषेधे तोसुन्कसुनोरप्रितषेधः&quot;इति वक्ष्यते तदप्यनेनैव लभ्यत इति।<P></div>


</body></html>