<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.20.htm">पूर्वम्: १।१।२०</a></div><div class="sUtramIndexAnantaram"><a href="../1/1.1.22.htm">अनन्तरम्: १।१।२२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

तरप्तमपौ घः॥ <span class="sUtramIndex"><a href="GoToSutram\1.1.21">१।१।२१</a></span>


<p><span class="section">पदच्छेदः॥</span> 

तरप्तमपौ <span class="vibhaktiH">१।२</span> घः <span class="vibhaktiH">१।१</span> 

<p><span class="section">समासः॥</span> 

<div>तरप् च तमप् च तरप्तमपौ, इतरेतरद्वन्द्वः</div>


<p><span class="section">अर्थः॥</span> 

<div>तरप्तमपौ प्रत्ययौ घसंज्ञकौ भवतः।</div>


<p><span class="section">उदाहरणम्॥</span> 

<div>कुमारितरा, कुमारितमा। ब्राह्मणितरा, ब्राह्मणितमा॥</div>


<div class="heading">काशिका-वृत्तिः</div>

<div>तरप्तमपौ घः  <span class="sUtramIndex">१।१।२२</span> </div><p><div>तरप् तमपित्येतौ प्रत्ययौ घसंज्ञौ भवतः। कुमारितरा। कुमरितमा। ब्राह्मणितरा। ब्राह्मणितमा। घप्रदेशाः  घरूपकल्पचेलड्ब्रुवगोत्रमतहतेषु ङ्यो ऽनेकाचो ह्रस्वः <span class="sUtramIndex"><a href="../6/6.3.42.htm">६।३।४२</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>तरप्तमपौ घः <span class="sUtramIndex">१२२३, १।१।२१</span> </div><p><div>एतौ घसंज्ञौ स्तः॥</div>


<div class="heading">न्यासः</div>

<div>तरप्तमपौ घः। <span class="sUtramIndex">, १।१।२१</span> </div><p><div>&quot;कुमारितरा&quot; इति। &quot;द्विवचविभज्योपपदे&quot; <span class="sUtramIndex"><a href="../5/5.3.57.htm">५।३।५७</a></span> इत्यादिना तरप्। &quot;कुमारितमा&quot; इति। &quot;अतिशायने&quot; इत्यादिना तमप्। तयोर्घसञ्ज्ञायां सत्यां &quot;घरूपकल्प&quot; <span class="sUtramIndex"><a href="../6/6.3.42.htm">६।३।४२</a></span> 
इत्यादिना ह्यस्वत्वं भवति।

</div>


<div class="heading">बाल-मनोरमा</div>

<div>तरप्तमपौ घः <span class="sUtramIndex">, १।१।२१</span> </div><p><div>तरप्तमपौ घः। प्रथमस्य प्रथमपादे सूत्रमिदम्।<span class="vArtikA"> आतिशायनिकप्रत्ययप्रकरणान्ते, &quot;पितौ घः&quot; तादी घः इति वा वक्तव्ये प्रकरणान्तरे पृथग्गुरुसूत्रकरणमत्यन्तस्वार्थिकमपि तरपं ज्ञापयति</span>। तस्य आतिशायनिकप्रकरणबहुर्भूतस्य सत्त्वे तत्संग्रहणार्थं प्रकरणान्तरे सूत्रकरणस्यावश्यकत्वादित्याहुः। तेन &quot;अल्पाच्तरं&quot; &quot;लोपस्च बलवत्तरः&quot; इत्यादि सिद्धम्। <P>किमेत्तिङव्यय। &quot;आमु&quot; इति छेदः। उकार उच्चारणार्थः। किम्, एते, तिङ्, अव्यय--एषां चतुर्णां द्वन्द्वः। &quot;किमेत्तिङव्ययप्रकृतिको घः&quot; इति मध्यमपदलोपी समासः। फलितमाह--किम एदन्तादित्यादिना। एभ्य इत्यर्थः। किन्तमामिति अत्यन्तस्वार्थिकोऽयं तमप्, नत्वतिशायने। एषामतिशयेनाढ() इतिवदेषामतिशयेन क इति विग्रहस्याऽसंभवात्। जातिगुणक्रियासंज्ञाभि समुदायादेकदेशस्य पृथक्करणं हि निर्धारणम्। प्राह्णे तमामिति। प्राह्ण=पूर्वाह्णः। &quot;प्राह्णाऽपराह्णमध्याह्नाः त्रिसन्ध्य&quot;मित्यमरः। अतिशयिते पूर्वाह्णे इत्यर्थः। पूर्वावयवगतप्रकर्षादह्नः प्रकर्षो बोध्यः। अत्र अहर्न द्रव्यम्, सूर्योदयादारभ्य सूत्रास्तमयावधिकस्यैव कालस्य अहन्शब्दार्थत्वात्। तस्य च उदयादिक्रियाघटितत्वान्न द्रव्यत्वमिति भावः। पचतितमामिति। अतिशयिनता पाकक्रियेत्यर्थः, तिङन्तेषु क्रियाविशेष्यकबोधस्यैव &quot;प्रशंसायां रूप&quot;विति सूत्रभाष्ये प्रपञ्चितत्वात्। अतोऽत्र क्रियाया एवन प्रकर्षो नतु द्रव्यस्येति भावः। उच्चैस्तमामिति। &quot;आशंसती&quot;त्यध्याहार्यम्। अतिशयेन उच्चैराशंशनादिक्रियेत्यर्थः। अत्रापि क्रियाया एव प्रकर्षो न तु द्रव्यस्य। उच्चैस्तमस्तरुरिति। अतिशेन उच्चैस्तरुरित्यर्थः। अत्र उच्चैस्त्वप्रकर्षस्य तरौ द्रव्ये भानादाभ्यनेत्यर्थः। &quot;किंतमा&quot;मित्यादौ &quot;यस्येति चे&quot;ति लोपं परत्वाद्बाधित्वा ह्यस्वान्तलक्षणनुटो निवृत्त्यर्थमामु इत्युकारोच्चारणम्। सति तु तस्मिन् &quot;निरनुबन्धकग्रहणे न सानुबन्धकस्ये&quot;ति परिभाषया नुड्विधावस्य न ग्रहणमित्यादि &quot;आमि सर्वनाम्नः&quot; इति सूत्रभाष्ये प्रपञ्चितम्। <P></div>


<div class="heading">तत्त्व-बोधिनी</div>

<div>तरप्तमपौ घः <span class="sUtramIndex">१४९९, १।१।२१</span> </div><p><div>तरप्तमपौ घः।<span class="vArtikA"> अस्मिन्नेवाऽ‌ऽतिशायनिकप्रकरणे &quot;तादौ घः&quot; &quot;पितौ घः&quot;इति वा वक्तव्ये प्रकरणान्तरेण गुरुसूत्रकरणमत्यन्तस्वार्थिकमपि तरपं ज्ञायपति</span>। तेन &quot;अल्पाच्तरं&quot;, लोपश्च बलवत्तरः&quot; इत्यादि सिद्धम्। अल्पाजेव ह्रल्पाचतरम्। न त्वत्र द्वयोरेकस्यातिशयविवक्षायां तरप्। अन्यथा &quot;शिवकेशवौ&quot;इथ्यादिसिद्धावपि &quot;शङ्खदुन्दुभिवीणाः&quot;इत्यादि न सिध्येदित्याहुः।<P></div>


</body></html>