<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.14.htm">पूर्वम्: १।१।१४</a></div><div class="sUtramIndexAnantaram"><a href="../1/1.1.16.htm">अनन्तरम्: १।१।१६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ओत्॥ <span class="sUtramIndex"><a href="GoToSutram\1.1.15">१।१।१५</a></span>


<p><span class="section">पदच्छेदः॥</span> 

ओत् <span class="vibhaktiH">१।१</span>  <a class="anuvRittiH-adhaH" href="../1/1.1.16.htm">१६</a> निपातः <span class="vibhaktiH">१।१</span>  <a class="anuvRittiH-upari" href="../1/1.1.14.htm">१४</a> प्रगृह्यम् <span class="vibhaktiH">१।१</span>  <a class="anuvRittiH-upari" href="../1/1.1.11.htm">११</a> 

<p><span class="section">अर्थः॥</span> 

<div>ओदन्तः निपातः प्रगृह्यसंज्ञकः भवति।</div>


<p><span class="section">उदाहरणम्॥</span> 

<div>आहो इति, उताहो इति। नो इदानीम्। अथो इति। अहो अधुना।</div>


<div class="heading">काशिका-वृत्तिः</div>

<div>ओत्  <span class="sUtramIndex">१।१।१५</span> </div><p><div>निपातः इति वर्तते। तस्यौकारेण तदन्तविधिः। ओदन्तो यो निपातः स प्रगृह्यसंज्ञो भवति। आहो इति। उताहो इति। </div>


<div class="heading">लघु-सिद्धान्त-कौमुदी</div>

<div>ओत् <span class="sUtramIndex">५६, १।१।१५</span> </div><p><div>ओदन्तो निपातः प्रगृह्यः स्यात्। अहो ईशाः॥</div>


<div class="heading">न्यासः</div>

<div>ओत्। <span class="sUtramIndex">, १।१।१५</span> </div><p><div>
</div>


<div class="heading">बाल-मनोरमा</div>

<div>ओत् <span class="sUtramIndex">१०५, १।१।१५</span> </div><p><div>ओत्। &quot;निपात&quot; इत्यनुवर्तते। &quot;ओ&quot;दिति तस्य विशेषणमतस्तदन्तविधिः। &quot;प्रगृह्र&quot;मित्यनुवर्तते, पुँल्लिङ्गतया च विपरिणम्यते, तदाह--ओदन्त इत्यादिना। अहो ईशा इति। अनेकाच्त्वात्पूर्वसूत्रेणाऽप्राप्तौ वचनम्। <P></div>


<div class="heading">तत्त्व-बोधिनी</div>

<div>ओत् <span class="sUtramIndex">८५, १।१।१५</span> </div><p><div>ओत्। निपात इति किम्?। देवोऽसि, वायवायाहि।<P></div>


</body></html>