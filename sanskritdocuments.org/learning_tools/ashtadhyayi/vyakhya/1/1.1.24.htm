<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.22.htm">पूर्वम्: १।१।२२</a></div><div class="sUtramIndexAnantaram"><a href="../1/1.1.24.htm">अनन्तरम्: १।१।२४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ष्णान्ता षट्॥ <span class="sUtramIndex"><a href="GoToSutram\1.1.23">१।१।२३</a></span>


<p><span class="section">पदच्छेदः॥</span> 

ष्णान्ता <span class="vibhaktiH">१।१</span> षट् <span class="vibhaktiH">१।१</span>  <a class="anuvRittiH-adhaH" href="../1/1.1.24.htm">२४</a> सङ्ख्या <span class="vibhaktiH">१।१</span>  <a class="anuvRittiH-upari" href="../1/1.1.22.htm">२२</a> 

<p><span class="section">समासः॥</span> 

<div>षश्च नश्च ष्णौ, ष्णौ अन्ते यस्याः सा ष्णान्ता, द्वन्द्वगर्भो बहुव्रीहिः।</div>


<p><span class="section">अर्थः॥</span> 

<div>षकारान्ता नकारान्ता च या सङ्ख्या सा षट्संज्ञिका भवति।</div>


<p><span class="section">उदाहरणम्॥</span> 

<div>षकारान्ता - षट् तिष्ठन्ति, षट् पश्य। नकारान्ता - पञ्च सप्त नव दश॥</div>


<div class="heading">काशिका-वृत्तिः</div>

<div>ष्णान्ता षट्  <span class="sUtramIndex">१।१।२४</span> </div><p><div>स्त्रीलिङ्गनिर्देशात् सङ्ख्य इति सम्बध्यते। षकारान्ता नकारान्ता च या सङ्ख्या सा षट्संज्ञा भवति। षकारान्ता तावत्षट् तिष्ठन्ति। षट् प्श्ये। नकारान्तःपञ्च। सप्त। नव। दस। अन्तग्रहणम् औपदेशिकार्थम्। तेनैह न भवति  शतानि, सहस्राणि। अष्टानाम् इत्यत्र नुड् भवति। षट्प्रदेशाःषड्भ्यो लुक् <span class="sUtramIndex"><a href="../7/7.1.22.htm">७।१।२२</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>ष्णान्ता षट् <span class="sUtramIndex">२९९, १।१।२३</span> </div><p><div>षान्ता नान्ता च संख्या षट्संज्ञा स्यात्। पञ्चन्शब्दो नित्यं बहुवचनान्तः। पञ्च। पञ्च। पञ्चभिः। पञ्चभ्यः। पञ्चभ्यःंउट्॥</div>


<div class="heading">न्यासः</div>

<div>ष्णान्ता षट्। <span class="sUtramIndex">, १।१।२३</span> </div><p><div>&quot;स्त्रीलिङ्ग निर्देशात्&quot; इत्यादि। ष्णान्तेति स्त्रीलिङ्गनिर्देशः क्रियते, न चेह किञ्चित् स्त्रीलिङ्गं श्रूयते, नापि प्रकृतमन्यत् संख्यायाः। तस्मात्
स्त्रीलिङ्गनिर्देशात् संख्यैव &quot;ष्णान्ता&quot; इत्यनेन विशेषणेन विशिष्यते। &quot;षट्&quot; इति 
चानया संज्ञया सम्बध्यते। यदि ष्णान्तेत्यत्र स्त्रीलिङ्गनिर्देशो न क्रियते, सर्वं ष्णान्तं शब्दरूपं षट्संज्ञं स्यात्। ततः &quot;पामानः&quot; विप्रुषः&quot; इत्यादावपि &quot;ष
ड्भ्यो लुक्&quot; <span class="sUtramIndex"><a href="../7/7.1.22.htm">७।१।२२</a></span> इति लुक् प्रसज्येत। ननु च संख्येत्यनुवर्त्तिष्यते,<span class="prashna"> तत् 
कुतोऽतिप्रसङ्गः? </span>सत्यमेतत्; सैवानुवृत्तिः स्त्रीलिङ्गनिर्देशेन स्पष्टीक्रियते। यदि संख्येत्यनुवत्र्तते, सामथ्र्यादेव तदन्ता विज्ञास्यते, न हि षकारमात्रं वा
नकारमात्रं वा संख्यास्ति, तदपार्थकमन्तग्रहणम्, नैतदस्ति; उपदेशावस्थायां या 
ष्णान्ता सा षट्()संज्ञा यथा स्यादित्येवमर्थत्वादन्तग्रहणस्य। असति तस्मिन् शतानि
सहरुआआणीति नुमि कृते षट्संज्ञा स्यात्।<span class="prashna"> इह च अष्टानाम्? </span>इत्यष्टन आत्वे कृते
षट्संज्ञा न स्यात्। ततश्च &quot;षट्()चतुभ्र्यश्च&quot; <span class="sUtramIndex"><a href="../7/7.1.55.htm">७।१।५५</a></span> इति नुण् न भवति।

</div>


<div class="heading">बाल-मनोरमा</div>

<div>ष्णान्ता षट् <span class="sUtramIndex">, १।१।२३</span> </div><p><div>पञ्चन्शब्दो नित्यं बहुवचनान्तः। तस्य षट्संभाकार्यं लुकं विधास्यन् षट्संज्ञामाह--ष्णान्ता षट्। ष्च नश्च ष्णौ। ष्टुत्वेन णः। ष्णौ अन्तौ यस्याः सा ष्णान्ता। &quot;बहुगणवतुडति सङ्ख्या&quot; इत्यतः सङ्ख्येत्यनुवर्तते। तच्च पूर्वसूत्रे बहुगणवतुडतिपरमपि शब्दाधिकारादिह पञ्च षडित्यादिप्रसिद्धसङ्ख्याबोधकशब्दपरमाश्रीयते, बहुगणवतुडतिषु ष्णान्तत्वाऽसम्भवात्। तदाह--षान्तेत्यादिना। षड्भ्यो लुगिति। &quot;अनेन जश्शसोर्लु&quot;गिति शेषः। पञ्च पञ्चेति। जश्शसोर्लुकि नलोप इति भावः। सङ्ख्या किमिति। सङ्ख्याग्रहणानुवृत्तेः किं फलमिति प्रश्नः। विप्रुषः पामान इति विप्रुष्शब्दस्य पामन्शब्दस्य च ष्णान्तत्वेऽपि सङ्ख्यावाचकत्वाऽभावेन षट्संज्ञाविरहात्ततः परस्य जसो लुगिति भावः। ननु शतशब्दाज्जश्शसोः शिभावे &quot;नपुंसकस्य झलचः&quot; इति नुमि &quot;सर्वनामस्थाने चे&quot;ति दीर्घे शतानीति रूपम्। एवं सहरुआआणीत्यपि रूपम्। तत्र &quot;अट्कुप्वाङि&quot;ति णत्वं विशेषः। इह &quot;तदागमाः&quot; इति न्यायेन नुमोऽङ्गभक्तत्वाच्छतन्शब्दसहरुआन्शब्दयोर्नान्तसङ्ख्याशब्दत्वात् षट्संज्ञायां सत्यां &quot;षड्भ्यो लु&quot;गिति जश्शसोर्लुक् स्यादत आह--शतानीत्यादि। सर्वनामेति। सर्वनामस्थानं परत्वेन उपजीव्य प्रवृत्तस्य नुमः सन्निपातपरिभाषया सर्वनामस्थानभूतजश्शसोर्लुकं प्रति निमित्तत्वाऽभावादित्यर्थः। पञ्चभिः पञ्चभ्य इति। नलोपे रूपम्। <P></div>


<div class="heading">तत्त्व-बोधिनी</div>

<div>ष्णान्ता षट् <span class="sUtramIndex">३३०, १।१।२३</span> </div><p><div>ष्णान्ता षट्। स्त्रीलिङ्गनिर्देशः सङ्ख्यां विश्षयितुम्, तत्सामाथ्र्याच्च पूर्वत्र संज्ञापरमपि सङ्ख्याग्रहणमिह संज्ञिपरं संपद्यत इत्यदाशयेनाह--सङ्ख्येति। प्राचा तूपदेशकाले षान्ता नान्ता चेत्युक्तम्, तत् &quot;पञ्चेत्यत्र नलोपे कृतेऽपी&quot;त्यादिवक्ष्यमाणस्वग्रन्थविरुद्धम्। संप्रत्यनान्तत्वेऽप्युपदेशे नान्तत्वमासीदिति किमसिद्धत्वेनेति दिक्। संनिपातेति। तथा चोपदेशकाले इति व्याख्यानं निष्पलमपीति भावः। यत्त्वहुः--परिभाषाया अनित्यत्वाल्लक् स्यादिति, तत्साहसमात्रम्। इष्टस्थलेऽप्यप्रवृत्तौ परिभाषाया अकिञ्चित्करत्वापत्तेः। यदप्याहुः--&quot;उपदेशग्रहणमिह कुतः समागत&quot;मित्याशङ्क्य &quot;ष्णान्ते&quot;त्यन्तग्रहणसामथ्र्यादौपदेशिकत्वं लभ्यत इति। तदपि न। &quot;सङ्क्ये&quot;त्यस्याकर्षणेन संज्ञपरत्वसंपादनेन च सामर्थ्यो पक्षयात्।<P></div>


</body></html>