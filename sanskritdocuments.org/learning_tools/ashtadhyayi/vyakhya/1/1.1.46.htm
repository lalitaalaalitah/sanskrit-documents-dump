<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.44.htm">पूर्वम्: १।१।४४</a></div><div class="sUtramIndexAnantaram"><a href="../1/1.1.46.htm">अनन्तरम्: १।१।४६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

आद्यन्तौ टकितौ॥ <span class="sUtramIndex"><a href="GoToSutram\1.1.45">१।१।४५</a></span>


<p><span class="section">पदच्छेदः॥</span> 

आद्यन्तौ <span class="vibhaktiH">१।२</span> टकितौ <span class="vibhaktiH">१।२</span> 

<p><span class="section">समासः॥</span> 

<div>आदिश्च अन्तश्च आद्यन्तौ, इतरेतरद्वन्द्वः</div>
<div>टश्च कश्च, टकौ इतौ ययोः इति टकितौ, द्वन्द्वगर्भी बहुवॄहिः</div>


<p><span class="section">अर्थः॥</span> 

<div>षष्ठी-निर्दिष्टस्य {टित्} आगमः आदौ भवति, {कित्} आगमः अन्ते भवति।</div>


<p><span class="section">उदाहरणम्॥</span> 

<div>टित् - पठिता, भविता।
कित् - त्रापुषम्, जातुषम्। जटिलः भीषयते, मुन्डो भीषयते।</div>


<div class="heading">काशिका-वृत्तिः</div>

<div>आद्यन्तौ टकितौ  <span class="sUtramIndex">१।१।४६</span> </div><p><div>आदिः टित् भवति, अन्तः कित् भवति षस्ठीनिर्दिष्टस्य। लविता। मुण्डो भीषयते। टित्प्रदेशाः  आर्धधातुकस्य इड् वलादेः <span class="sUtramIndex"><a href="../7/7.2.35.htm">७।२।३५</a></span> इत्येवम् आदयः। कित्प्रदेशाः  भियो हेतुभये शुक् <span class="sUtramIndex"><a href="../7/7.3.40.htm">७।३।४०</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>आद्यन्तौ टकितौ <span class="sUtramIndex">८४, १।१।४५</span> </div><p><div>टित्कितौ यस्योक्तौ तस्य क्रमादाद्यन्तावयवौ स्तः॥</div>


<div class="heading">न्यासः</div>

<div>आद्यतन्तौ टकितौ। <span class="sUtramIndex">, १।१।४५</span> </div><p><div>&quot;षष्ठी स्थानेयोगा&quot; <span class="sUtramIndex"><a href="../1/1.1.48.htm">१।१।४८</a></span> इत्यस्याः परिभाषाया अयमपवादः। तेन
तत्सम्बन्धादस्यापि परिभाषात्वं विज्ञायते। यदि तह्र्रादिष्टिद् भवत्यन्तः किद्भवति, तदा &quot;चरेष्टः&quot; <span class="sUtramIndex"><a href="../3/3.2.16.htm">३।२।१६</a></span> &quot;आतोऽनुपसर्गे कः&quot; <span class="sUtramIndex"><a href="../3/3.2.3.htm">३।२।३</a></span> इत्यादयोऽपि प्रत्यया
आद्यन्तभूताः स्युओः। न च टितः प्रत्ययस्यादित्वे &quot;टिड्ढाणञ्&quot; <span class="sUtramIndex"><a href="../4/4.1.15.htm">४।१।१५</a></span> इति टितो 
विधीयमानो ङीब् निरवकाश इत्याशङ्कनीयम्। यत्र हि प्रकृतेरेव सिद्धं टित्त्वं न 
प्रत्ययस्य, नदड् भष()डित्येवमादौ, स तस्यावकाशो भविष्यतीति। टितश्च प्रत्ययस्या-
दित्वे सति कुरुचर इत्येवमादिरूपमेव सिध्येत्। कितस्त्वन्त्यत्वे आध्योः, विध्योरि-
त्यत्र &quot;उपसर्गे घोः किः&quot; <span class="sUtramIndex"><a href="../3/3.3.92.htm">३।३।९२</a></span> इति किप्रत्ययस्य प्रकृत्यन्तः-पातित्वाद्धातु-
ग्रहणेन ग्रहणे सति &quot;उदात्तयणो हल्पूर्वात्&quot; <span class="sUtramIndex"><a href="../6/6.1.168.htm">६।१।१६८</a></span> इत्येष स्वरो न स्यात्। &quot;नोङ धात्वोः&quot; <span class="sUtramIndex"><a href="../6/6.1.169.htm">६।१।१६९</a></span> इति प्रतिषेधादित्यत आह- &quot;षष्ठीग्रहणस्य सिंहावलोकितन्यायेनोप-स्थानात्। नन्वेवमपि &quot;गापोष्टक्&quot; <span class="sUtramIndex"><a href="../3/3.2.8.htm">३।२।८</a></span> &quot;व्रीहिशाल्योर्ढक्&quot; <span class="sUtramIndex"><a href="../5/5.2.2.htm">५।२।२</a></span> इत्येतावाद्य न्तौ प्राप्नुतः, नैष दोषः, &quot;पुरस्तादपवादा अनन्तरात् विधीन् बाधन्ते नोत्तरान्&quot; (व्या।प।९) इति स्थानेयोगत्वस्यैवायमपवादो भविष्यति, न प्रत्ययपरत्वस्य। अपर आह-
आद्यन्तावयवौ, अवयवश्चावयविनमन्तरेण न सम्भवतीत्यवयविनमाक्षिप्य तौ वत्र्तेते।
ततश्चावयवावयविसम्बन्धे यलस्यादिरन्तो वावयवो विधीयते, सोऽवयवो षष्ठ()आ निर्देष्ट-
व्य इति सामथ्र्यादवयवषष्ठ()आ निर्दिष्टस्येति ज्ञायते। न चैवम्। &quot;गापोष्टक्&quot; <span class="sUtramIndex"><a href="../3/3.2.8.htm">३।२।८</a></span> &quot;व्रीहिशाल्योर्ढक्&quot; <span class="sUtramIndex"><a href="../5/5.2.2.htm">५।२।२</a></span> इत्येतौ प्रत्ययावाद्यन्तौ प्राप्नुतः, यस्मादिह
प्रकृतयोऽवयवषष्ठ()आ निर्दिष्टाः,<span class="prashna"> किं तर्हि? </span>सुपां सुपो भवन्तीति पञ्चम्यर्थे या षष्ठी तयेति। &quot;भीषयते&quot; इति। &quot;ञिभी भये&quot;(धा।पा।१०८४) हेतुमण्णिच्, &quot;भियो 
हेतुभये षुक्&quot; <span class="sUtramIndex"><a href="../7/7.3.40.htm">७।३।४०</a></span> &quot;भीस्म्योर्हेतुभये&quot; <span class="sUtramIndex"><a href="../1/1.3.68.htm">१।३।६८</a></span> इत्यात्मनेपदम्।

</div>


<div class="heading">बाल-मनोरमा</div>

<div>आद्यन्तौ टकितौ <span class="sUtramIndex">३८, १।१।४५</span> </div><p><div>आद्यन्तौ टकितौ। आदिश्च अन्तश्च आद्यन्तौ, टश्च कच् टकौ। टकारादकार उच्चारणार्थः। टकौ इतौ ययोस्तौ टकितौ। द्वन्द्वान्त इच्छब्दः प्रत्येकं संबध्यते। टित्कितावाद्यन्तावयवौ स्तः। कस्येत्याकाङ्क्षायां यस्य तौ विहितौ तयोरित्यर्थाल्लभ्यते। तदाह--टित्कितावित्यादिना। क्रमादिति यथासङ्ख्य सूत्रलभ्यम्। टित् आद्यवयवः, किदन्तावयव इत्यर्थः। नचैवं सति मिलितयोरेकत्रान्वयाऽभावात्कथमिह द्वन्द्व इति वाच्यम्, प्रथमतः समुदायरूपेण परस्परं युगलयोरन्वयबोधमादाय द्वन्द्वप्रवृत्तौ सत्यां यथासंख्यसूत्रपर्यालोचनया पुनः प्रत्येकान्वयोपपत्तेः। &quot;एचोऽयवायावः&quot; इत्यादावप्येषैव गतिः। लोके त्वेवंजातीयकप्रयोगोऽसाधुरेवेति भाष्यादिषु स्पष्टम्। अत्रैव यथासङ्ख्यसूत्रोमन्यासो युक्तः। &quot;आर्धधातुकस्येड्वलादेः&quot; भविता। &quot;ङ्णोः कुक् टुक् शरि&quot;, प्राङ्()क्?षष्ट इत्याद्युदाहरणम्। &quot;पुरस्तादपवादा अनन्तरान्विधीन् बाधन्ते नोत्तरान्&quot; इति &quot;षष्ठी स्थानेयोगे&quot;त्यस्यानन्तरस्यैवायमपवादः। &quot;प्रत्ययः&quot; परश्चेत्यनेन तु परत्वादिदं बाध्यते। तेन चरेष्टः गापोष्टगित्यादयः परा एव भवन्ति। <P></div>


<div class="heading">तत्त्व-बोधिनी</div>

<div>आद्यन्तौ टकितौ <span class="sUtramIndex">३२, १।१।४५</span> </div><p><div>आद्यन्तौ टकिता। भविता,-&quot;आर्धधातुकस्येट्&quot;। पाययाति-&quot;शाच्छासाह्वे&quot;त्यादिनात्युक्। पुरस्तादपवादन्यायेन स्थानेयोगत्वस्यायमपवादः। &quot;प्रत्ययः&quot; &quot;परश्चेट&quot;त्यनेन तु परत्वादयं बाध्यते। तेन &quot;चरेष्टः&quot; &quot;गापोष्टा&quot; गित्यादयः परा एव भवन्ति।<P></div>


</body></html>