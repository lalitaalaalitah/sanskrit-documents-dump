<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.23.htm">पूर्वम्: १।१।२३</a></div><div class="sUtramIndexAnantaram"><a href="../1/1.1.25.htm">अनन्तरम्: १।१।२५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

डति च॥ <span class="sUtramIndex"><a href="GoToSutram\1.1.24">१।१।२४</a></span>


<p><span class="section">पदच्छेदः॥</span> 

डति <span class="vibhaktiH">१।१</span> च <span class="vibhaktiH">०</span> षट् <span class="vibhaktiH">१।१</span>  <a class="anuvRittiH-upari" href="../1/1.1.23.htm">२३</a> सङ्ख्या <span class="vibhaktiH">१।१</span>  <a class="anuvRittiH-upari" href="../1/1.1.22.htm">२२</a> 

<p><span class="section">अर्थः॥</span> 

<div>डति प्रत्ययान्ता सङ्ख्या षट्-संज्ञिका भवति।</div>


<p><span class="section">उदाहरणम्॥</span> 

<div>कति तिष्ठन्ति, कति पश्य॥</div>


<div class="heading">काशिका-वृत्तिः</div>

<div>डति च  <span class="sUtramIndex">१।१।२५</span> </div><p><div>डत्यन्ता या सङ्ख्या सा षट्संज्ञा भवति। कति तिष्ठन्ति। कति पश्य। </div>


<div class="heading">लघु-सिद्धान्त-कौमुदी</div>

<div>डति च <span class="sUtramIndex">१८७, १।१।२४</span> </div><p><div>डत्यन्ता संख्या षट्संज्ञा स्यात्॥</div>


<div class="heading">न्यासः</div>

<div>डति च। <span class="sUtramIndex">, १।१।२४</span> </div><p><div>&quot;डत्यन्ता या संख्या सा षट्संज्ञा भवति&quot; इति। संख्याग्रहणेनेहापि संख्यानुवत्र्तत 
इति दर्शयति।<span class="prashna"> किमर्थं पुनः सेहानुवत्र्तते? </span>पातेर्डतिः पतय इत्यत्र मा भूत्। अथ
संख्यानुवृत्तावपि कस्मादेवात्र न भवति, यावतायमपि संख्यासंज्ञ एव,<span class="prashna"> सामान्येन हि
पूर्वं डतेः संख्यासंज्ञा विहिता? </span>नैतदस्ति; वतुना साहचर्यात् तद्धितस्यैव 
डतेस्तत्र ग्रहणम्, न कृतः; कृच्चायम्।

</div>


<div class="heading">बाल-मनोरमा</div>

<div>डति च <span class="sUtramIndex">२५७, १।१।२४</span> </div><p><div>डति च। &quot;डती&quot;त्यविभक्तिको निर्देशः। प्रत्ययत्वात्तदन्तग्रहणम्। पूर्वसूत्रा &quot;त्संख्ये&quot;त्यनुवर्तते। &quot;ष्णान्ता षट्&quot; इत्यतः &quot;ष&quot;डिति च। तदाह--डत्यन्तेति। संक्येति किम्। पतिः। अथ षट्संज्ञाकार्यं लुकं वक्ष्यन्नाह-प्रत्ययस्य लुक्। &quot;अदर्शनं लोप&quot; इत्यतोऽदर्शनमित्यनुवर्तते। प्रत्ययस्याऽदर्शनं लुक्श्लुलुप्संज्ञकं स्यादित्यर्थः प्रतीयते। एवं सति एकस्यैव प्रत्ययाऽदर्शनस्य तिरुआओऽपि संज्ञाः स्युः। ततश्च &quot;हन्ती&quot;त्यत्र शब्लुकि &quot;श्लौ&quot; इति द्वित्वं स्यात्। &quot;जुहोती&quot;त्यत्र श्लौ सति &quot;उतो वृद्धिर्लुकि हली&quot;ति वृद्धिः स्यात्। <P></div>


<div class="heading">तत्त्व-बोधिनी</div>

<div>डति च <span class="sUtramIndex">२१८, १।१।२४</span> </div><p><div>डति च। &quot;ष्णान्ता ष&quot;डित्यतः &quot;ष&quot;डित्यनुवर्तते। &quot;सङ्ख्ये&quot;ति पर्कृतं, &quot;डती&quot;त्यनेन विशेष्यते तदाह--डत्यन्ता सङ्ख्येति।<span class="prashna"> सङ्ख्येति किम्? </span>पतयः।<P></div>


</body></html>