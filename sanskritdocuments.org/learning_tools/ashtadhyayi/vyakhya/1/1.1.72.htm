<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.70.htm">पूर्वम्: १।१।७०</a></div><div class="sUtramIndexAnantaram"><a href="../1/1.1.72.htm">अनन्तरम्: १।१।७२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

येन विधिस्तदन्तस्य॥ <span class="sUtramIndex"><a href="GoToSutram\1.1.71">१।१।७१</a></span>


<p><span class="section">पदच्छेदः॥</span> 

येन <span class="vibhaktiH">३।१</span> विधिः <span class="vibhaktiH">१।१</span> तदन्तस्य <span class="vibhaktiH">६।१</span> स्वम् <span class="vibhaktiH">१।१</span>  <a class="anuvRittiH-upari" href="../1/1.1.67.htm">६७</a> रूपम् <span class="vibhaktiH">१।१</span>  <a class="anuvRittiH-upari" href="../1/1.1.67.htm">६७</a> 

<p><span class="section">समासः॥</span> 

<div>सः अन्ते यस्य सः तदन्तः, तस्य तदन्तस्य, बहुव्रीहिः।</div>


<p><span class="section">अर्थः॥</span> 

<div>येन (विशेषणेन) विधिः विधीयते, सः तदन्तस्य समुदायस्य, स्वस्य च रूपस्य ग्राहकः भवति।</div>


<p><span class="section">उदाहरणम्॥</span> 

<div>{अचो यत् (३।१।९७)} चेयम्, जेयम्।
{एरच् (३।३।५६)} चयः, जयः, अयः।</div>


<div class="heading">काशिका-वृत्तिः</div>

<div>येन विधिस् तदन्तस्य  <span class="sUtramIndex">१।१।७२</span> </div><p><div>येन विशेषणेन विधिर्विधीयते स तदन्तस्य आत्मान् तस्य समुदायसय् ग्राहको भवति , स्वस्य च रूपस्य। एरच् <span class="sUtramIndex"><a href="../3/3.3.56.htm">३।३।५६</a></span>, इवर्णान्तादच्प्रत्ययो भवतिचयः। जयः। अयः। ओरावश्यके <span class="sUtramIndex"><a href="../3/3.1.125.htm">३।१।१२५</a></span>, उवर्णान्ताद् ण्यद् भवति अवश्यलाव्यम्। अवश्यपाव्यम्।<span class="vArtikA"> समासप्रत्ययविधौ तदन्तविधेः प्रतिषेधो वक्तव्यः</span>। द्वितीयान्तं श्रितादिभिः सह समस्यते <span class="sUtramIndex"><a href="../2/2.1.23.htm">२।१।२३</a></span>  कष्टश्रितः। इह मा भूत्  कष्टं परमश्रित इति। प्रत्ययविधौ  नडाऽदिभ्यः फक् <span class="sUtramIndex"><a href="../4/4.1.99.htm">४।१।९९</a></span>, नडस्य अपत्यं नाडायनः। इह मा भूत् सूत्रनडस्य अपत्यं सौत्रनाडिः।<span class="prashna"> किम् अविशेषेण? </span>न इत्याह। उगिद्वर्णग्रहणवर्जम् इति वाच्यम्। उगितश्च <span class="sUtramIndex"><a href="../4/4.1.6.htm">४।१।६</a></span> इति ङीप्प्रत्ययः तदन्तादपि भवति  भवती, अतिभवती। वर्णग्रहनमत इञ् <span class="sUtramIndex"><a href="../4/4.1.95.htm">४।१।९५</a></span>, दाक्षिः। प्लाक्षिः। यस्मिन् विधिस् तदादावल्ग्रहणे।<span class="vArtikA"> अल्ग्रहणेषु यस्मिन् विधिस्तदादौ इति वक्तव्यम्</span>। अचि श्नुधातुभ्रुवां य्वोरियङुवङौ <span class="sUtramIndex"><a href="../6/6.4.77.htm">६।४।७७</a></span> इति श्रियः। भ्रुवः। </div>


<div class="heading">न्यासः</div>

<div>येनविधिस्तदन्तस्य। <span class="sUtramIndex">, १।१।७१</span> </div><p><div>&quot;स्वं रूपं शब्दस्येत्यस्यायमपवादः&quot;। इदमपि संज्ञासूत्रम्। न तु परिभाषा। न ह्रत्र नियमरूपता परिभाषाधर्मो विद्यते। &quot;येन&quot; इति करमए तृतीया। विधीयते = अपूर्व 
एव क्रियते इति विधिः कर्मसाधनः; उपसर्गे घोः किः&quot; <span class="sUtramIndex"><a href="../3/3.3.92.htm">३।३।९२</a></span> इति किप्रत्ययान्तः।
तदन्तस्य&quot; इति। सोऽन्तोऽस्येति बहुव्रीहिः। तदित्यनेन स एव करणभूतः शब्दः प्रत्यवमृश्यते। अनतशब्दोऽयमवयववाची, अवयवश्च समुदायस्य भवति। अतश्च तस्यैवेयं
संज्ञा विज्ञायत इत्याह--- &quot;समुदायस्य संज्ञा भवति&quot; इति।
&quot;अवश्यलाव्यम्&quot; इति। &quot;अवश्यपाव्यम्&quot; इति। &quot;लूञ् छेदने&quot; (धा।पा।१४८४), 
&quot;पूञ् पवने&quot; (धा।पा।१४८३) वृद्धौ कृतायाम् &quot;वान्तो यि प्रत्यये&quot; <span class="sUtramIndex"><a href="../6/6.1.76.htm">६।१।७६</a></span> इत्यावादेशः, मयूरव्यंसकादित्वात् समासः; &quot;लुम्पेदवश्यमः कृत्येः&quot; (काशिका।६।१।१४४) इति मकारलोपः।
अथेह कस्मादेजन्तस् संज्ञा न सम्भवति, &quot;एचोऽयवायावः&quot; (६।१।<span class="prashna">७८) इति? </span><span class="prashna">किञ्चस्यात्? </span>&quot;चयनं चायको लवनं लावकः&quot; इत्यत्रानेकाल्त्वादयादयः सर्वादेशाः स्युः, नैष दोषः; &quot;निर्दिश्यमानस्यादेशा भवन्ति&quot; (व्या।प।१०६) इत्येच एव भविष्यन्ति, न सर्वस्यतदन्तस्य। अथ वा-- अस्य योगस्यैवं विधो विषय एव न भवति, ततो नायमिह प्रवर्तते। तथा हि येनेति करणे तृतीयेत्युक्तम्, न चाकर्तृकं करणमस्तीति कत्र्ताप्याश्रितः। स 

पुनरिह सम्बन्धिशब्दत्वादन्तशब्देनावयववाचिना सन्निधापितः समुदायो विज्ञाप्यते। प्रकृतत्वात् स्वरूपं च कर्ता च त्रिभिः प्रकारैः सन्निहितो भवति। क्वचिन्निर्देशात्-- &quot;ईदूदेद्()द्विचनम्&quot; <span class="sUtramIndex"><a href="../1/1.1.11.htm">१।१।११</a></span> इति, अत्र द्विवचनं कर्तृभूतं निर्दिष्टम्। तथा 
हीदादिभिः करणैः प्रगृह्रसंज्ञां विदधाति। क्वचित् प्रकरणात्--यथा &quot;एरच्&quot; <span class="sUtramIndex"><a href="../3/3.3.56.htm">३।३।५६</a></span> इति, अत्र &quot;धातोः&quot; <span class="sUtramIndex"><a href="../3/3.1.91.htm">३।१।९१</a></span> इत्यधिकाराद्()धातुः प्रकरणात् कत्र्ता सन्निहितः। स इकारेण करणेनाचं विदधाति। क्वचिच् सामथ्र्यात्-- यथा &quot;इको झल्&quot; <span class="sUtramIndex"><a href="../1/1.2.9.htm">१।२।९</a></span> 
इति, अत्र धातोरेव सन् विधीयते, नान्यसमादिति सामथ्र्याद्धातुः कर्ता सन्निहितः; स
इका करणेन सनः कित्त्वं विदधाति। तदेवम्, &quot;ईदूदेद्()द्विवचम्&quot; <span class="sUtramIndex"><a href="../1/1.1.11.htm">१।१।११</a></span> इत्यादौ 
कर्तृकरणयोरुभयोरपि विद्यमानत्वात् सोऽस्य सूत्रस्य विषय इति तत्र तदन्तविधिर्भवति। &quot;एचोऽयवायावः&quot; <span class="sUtramIndex"><a href="../6/6.1.75.htm">६।१।७५</a></span> इत्यत्र तु न केनचित् कत्र्ता सन्निहितः प्रकारेण, न 
चाकर्तृकं करणं सम्भवति;तस्मात् कर्तृकरणयोरुभयोरप्यसन्निहितत्वाननायमस्य सूत्रस्य विषय इति न सम्भवति तदन्तविधिः।<span class="vArtikA">
&quot;वक्तव्यः&quot; इति</span>। व्याख्येय इत्यर्थः। तत्रेदं व्याख्यायम्-- &quot;द्वितीया श्रित&quot; २।१।२४) इत्यादौ सुपा श्रितादयो विशिष्यन्ते,न श्रितादिभिः सुप्। विशेषणेन च
तदन्तविधिः, न विशेष्येण। यस्मादयेनेति करणे तृतीया, करणं च परतन्त्रं परार्थं भवति, न विशेष्यम्, तस्माद्विशिष्टैः श्रितादिभिस्तदन्तविधिर्न भवति। &quot;नडादिभ्यः फक्&quot; 
इति। अत्रापि प्रकृतेन प्रातिपदिकेन नडादयो विशिष्यन्ते, न नडादिभिः प्रातिपदिकम् 
अतोऽत्रापि नास्ति तदन्तविधिरिति।
&quot;उगिद्वर्णग्रहणवर्जम्&quot; इति। उगिता वर्णेन च प्रातिपदिकं विशिष्यते।
विशेषणेन च तदन्तविधिर्भवत्येव।
&quot;यस्मिन् विधिः&quot; इत्यादि। तदन्तविधौ प्राप्ते तदादिविधिरुच्यते। यस्मिन्नि-
ति सप्तमीनिर्दिष्टे तदादिविधिं दर्शयति। यत्राल्ग्रहणे सप्तमीनिर्दिष्टे पूर्वस्य विधिस्तत्र तदादौ वेदितव्यः। अलादावित्यर्थः। यदि तर्हि तत्रापि तदन्तिविधिः स्यात्, इहैव स्यात्-- श्रियाविति,<span class="prashna">इह तु न स्यात्-- &quot;श्रियः&quot; इति? </span>तदादिविधौ तु 
सतीहापि भवति, स्वस्य च रूपस्येति श्रियावित्यत्रापि भवत्येव।
</div>


<div class="heading">बाल-मनोरमा</div>

<div>येन विधिस्तदन्तस्य <span class="sUtramIndex">२८, १।१।७१</span> </div><p><div>यच्छब्दस्वरूपमुपादाय यो विधिरारभ्यते स तस्य तदन्तस्य च भवतीत्येतद्वक्तुमाह-येन विधिः। विधीयत इति विधिः। &quot;उपसर्गे घोः कि&quot;रिति धाधातोर्भावे किप्रत्ययः। येनेति करणे तृतीया। शास्त्राकृद्विधाने कर्ता। धातोरित्यधिकृत्य #एरजिति इकारेण करणेन धातोरच्प्रत्ययं विधत्ते पाणिनिः। करणं च व्यापारवत्। एरजित्यत्र विशेषणस्य इकारस्य पाणिनिकर्तृकविधानक्रियायां करणस्य इतरव्यावर्तनमेव व्यापारः। ततश्च विशेषणमेवात्र येनेति तृतीयान्तेनोच्यते। स्वं रूपमित्यतः स्वमित्यनुवर्तते षष्ठ()न्ततया च विपरिणम्यते। एवं च &quot;विशेषणसमर्पकः शब्दस्तदन्तस्य स्वस्य च प्रत्यायक&quot; इति फलति। तदाह--विशेषणमित्यादि। विशेषणसमर्पकः शब्दस्तदन्तस्य शब्दस्य, विशेषण समर्पकशब्दस्य च बोधकः स्यादिति यावत्। ततश्च एरजित्यत्र इकारान्ताद्धातोरच्प्रत्ययः स्यात्, इकाररूपाद्धातोश्चेति फलति। यथा-चयः, अयः। केचित्तु करणं कर्तृपरतन्त्रमिति तृतीयया पारतन्त्र्यं लक्ष्यते, तच्च शब्दानां विशेषणत्वेनेति विशेषणपरत्वं यच्छब्दस्य लभ्यत इत्याहुः। <P>तत्तु शब्देन्दुशेखरे दूषितम्। समासेति। वार्तिकमेतत्। समासविधौ प्रत्ययविधौ च तदन्तविधेः प्रतिषेधो वाच्य इत्यर्थः। तेन कृष्णं परमश्रित इत्यत्र &quot;द्वितीया श्रिते&quot;ति समासो न भवति। सूत्रनडस्य गोत्रापत्यं सौत्रनाडिः। &quot;अत इञ्&quot;। अनुशतिकादीनां चेत्युभयपदवृद्धिः। अत्र नडादिभ्यः फगिति फग्()नभवति। नन्वेवं सति पचन्तमतिक्रान्ता अतिपचन्तीत्यत्र &quot;उगितश्चे&quot;ति उगिदन्तात्प्रातिपदिकाद्विहितो ङीप् न स्यात्, प्रत्ययविधौ तदन्तविधेः प्रतिषेधात्।<span class="prashna"> तथा दाक्षिरित्यत्र अत इञिति इञ्? </span>न स्यात्। <P>अस्यापत्यं इरित्यत्रैव इञ्स्यादित्यत आह--उगिदिति। इदमपि वार्तिकम्। &quot;द्वितीयायां चे&quot;ति वर्जयतेर्णमुल्। &quot;उगिद्ग्रहणं वर्णग्रहणं च वर्जयित्या समासप्रत्ययविधावित्युक्तः प्रतिषेधो भवती&quot;त्यर्थः। उगिद्वर्णग्रहणे तु येन विधिरिति तदन्तविधिरस्त्येव, ततश्च अतिपचन्तीत्यत्र उगिदन्तप्रातिपदिकान्तादुगितश्चेति ङीप्, दाक्षिरित्यत्र अवर्णान्तादिञ् च सिध्यति। <P></div>


<div class="heading">तत्त्व-बोधिनी</div>

<div>येन विधिस्तद्गन्तस्य <span class="sUtramIndex">२६, १।१।७१</span> </div><p><div>येन विधिः। &quot;विधि&quot;रित्यत्र &quot;उपसर्गे&quot; घोः किः&quot; इति कर्मणि किः प्रत्ययः। &quot;येने&quot;ति करणे तृतीया, न तु कर्तरि। तस्याः कृद्योगषष्ट()आ बाधात्। नच &quot;उभयप्राप्तौ कर्मणी&quot;ति नियमेन निर्वाहः, कर्मण उक्तत्वेनोभयप्राप्त्यभावात्। तथा चात्र करणे तृतीयैव। करणं च परतन्त्रं, कत्र्रधिष्ठितस्यैव करणत्वात्। एवं चेह तृतीयया पारतन्त्र्यं लक्ष्यते। नच &quot;एर&quot;जित्यादाविकारादीनां पारतन्त्र्यं धात्वादीनां च स्वातन्त्र्यं वास्यादीनामिव तक्षादीनामिव संभवति, किंतु वैवक्षिकम्। तेन विशेषणमप्रधानम्। तच्चात्मान्तरस्य संज्ञेति फलितं, तदेतदाह--विशेषणं तदन्तस्यैति। स्वस्य चेति। &quot;स्व रूप&quot;-मित्यनुवृत्तेरेतल्लभ्यते। &quot;एरच्&quot;। इकारान्तादिकाररूपाच्च धातोरच्। चयः, जयः, अयः। समासप्रत्ययविधावाते। कृष्णं श्रितः कृष्णश्रितः। [&quot;द्वितीया श्रितातीतपतितगतात्यस्तप्राप्तापन्नैः&quot;। द्वितीयान्तं श्रितादिप्रकृतिकैः सुबन्तैः सह समस्यते वा तत्पुरुषः ]। नेह-कृष्णमुपश्रितः। &quot;नडादिभ्यः फक्&quot;। नडस्य गोत्रापत्यं नाडायनः। नेह-[सूत्रनडस्यापत्यं] सौत्रनाडिः। अनुशतिकादित्वादुभयमदवृद्धिः। <P>उगिद्वर्णेति। उगिद्वर्णग्रहणं वर्जयित्वा,-उगिद्वर्णग्रहणवर्जं। &quot;द्वितीयायां चे&quot;ति णमुल्। महान्तमतिक्रान्ता अतिमहती। महच्छब्दस्य गौरादित्वेऽप्युपसर्जने &quot;षिद्गौरे&quot;ति ङीषोऽप्रवृत्तेः &quot;उगितश्चे&quot;त्युगिदन्तान्ङीप्। &quot;अत इञ्&quot;। दाक्षिः। न चेह सामथ्र्यात्तदन्तविधिः , अस्यापत्यमिः काम इत्यत्र चरितार्थत्वात्। न चैवमिञो ञित्त्वं व्यर्थमिति वाच्यम्, &quot;बाह्वादिभ्यश्चे&quot;त्यत्र यथायथं वृध्द्याद्युदात्ताभ्यां चपितार्थत्वात्। नन्वेवमपि औपगविरित्यादावेव अत इञ्स्यान्नतु दाक्षिरित्यादौ, अकारस्येहानर्थकत्वादिति चेन्नः, वर्णग्रहणे अर्थवद्ग्रहणपरिभाषाया अप्रवृत्तेः।<P></div>


</body></html>