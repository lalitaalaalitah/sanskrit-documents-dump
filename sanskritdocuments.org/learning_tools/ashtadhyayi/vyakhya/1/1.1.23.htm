<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.21.htm">पूर्वम्: १।१।२१</a></div><div class="sUtramIndexAnantaram"><a href="../1/1.1.23.htm">अनन्तरम्: १।१।२३</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

बहुगणवतुडति सङ्ख्या॥ <span class="sUtramIndex"><a href="GoToSutram\1.1.22">१।१।२२</a></span>


<p><span class="section">पदच्छेदः॥</span> 

बहुगणवतुडति <span class="vibhaktiH">१।१</span> सङ्ख्या <span class="vibhaktiH">१।१</span>  <a class="anuvRittiH-adhaH" href="../1/1.1.24.htm">२४</a> 

<p><span class="section">समासः॥</span> 

<div>बहुश्च गणश्च वतुश्च डतिश्च बहुगणवतुडति समाहारद्वन्द्वः</div>


<p><span class="section">अर्थः॥</span> 

<div>बहुगणशब्दौ, वतुडतिप्रत्ययान्तौ च शब्दौ, सङ्ख्यासंज्ञकाः भवन्ति।</div>


<p><span class="section">उदाहरणम्॥</span> 

<div>बहुकृत्वः, बहुधा, बहुकः, बहुशः। गणकृत्वः, गणधा, गणकः, गणशः। तावत्कृत्वः, तावद्धा, तावत्कः, तावच्छः। कतकृत्वः, कतिधा, कतिकः, कतिशः॥</div>


<div class="heading">काशिका-वृत्तिः</div>

<div>बहुगणवतुडति सङ्ख्या  <span class="sUtramIndex">१।१।२३</span> </div><p><div>बहु गण वतु इत्येत सङ्ख्यासंज्ञा भवन्ति। बहुकृत्वः। बहुधा। बहुकः। बहुशः। गणकृत्वः। गणधा। गणकः। गणशः। तावत्कृत्वः। तावद्धा। तावत्कः। तावच्छः। कतिकृत्वः। कतिधा। कतिकः। कतिशः। बहुगणशब्दयोर् वैपुल्ये सङ्घे च वर्तमानयोरिह ग्रहणं नास्ति, सङ्ख्यावाचिनोरेव। भूर्यादीनां निवृत्त्यर्थं सङ्ख्यासंज्ञा विधीयते।<span class="vArtikA"> अर्धपूर्वपदश्च पूरणप्रत्ययान्तः सङ्ख्यासंज्ञो भवति इति वक्तव्यं समासकन् विध्यर्थम्</span>। अर्धपञ्चमशूर्पः। अर्धं पञ्चमं येशाम् इति बहुव्रीहौ कृते अर्धपञ्चमैः शूर्पैः क्रीतः। तद्धितार्थैति समासः। तत्र दिक्सङ्ख्ये संज्ञायाम् <span class="sUtramIndex"><a href="../2/2.1.49.htm">२।१।४९</a></span> इत्यनुवृत्तेस् ततः सङ्ख्यापूर्वस्य द्विगुसंज्ञायां शूर्पादञन्यतरस्याम् <span class="sUtramIndex"><a href="../5/5.1.26.htm">५।१।२६</a></span> इति अञ् ठञ् च। अध्यर्धपूर्वद्विगोर् लुगसंज्ञायाम् <span class="sUtramIndex"><a href="../5/5.1.28.htm">५।१।२८</a></span> इति लुक्। अर्धपञ्चमकः। सङ्ख्याप्रदेशाःसङ्ख्या वंश्येन <span class="sUtramIndex"><a href="../2/2.1.18.htm">२।१।१८</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>बहुगणवतुडति संख्या <span class="sUtramIndex">१८६, १।१।२२</span> </div><p><div></div>


<div class="heading">न्यासः</div>

<div>बहुगणवतुडति संख्या। <span class="sUtramIndex">, १।१।२२</span> </div><p><div>अत्र बहुगणशब्दौ प्रातिपदिके, वतुडती प्रत्ययौ। &quot;बहुकृत्वः&quot; इति- &quot;
सख्यायाः क्रियाभ्यावृत्तिगणने कृत्वसुच्&quot; <span class="sUtramIndex"><a href="../5/5.4.17.htm">५।४।१७</a></span>। &quot;बहुधा&quot; इति- &quot;सख्याया 
विधार्थे धा&quot; <span class="sUtramIndex"><a href="../5/5.3.42.htm">५।३।४२</a></span> &quot;बहुकः&quot; इति- &quot;सख्याया अतिशदन्तायाः कन्&quot; <span class="sUtramIndex"><a href="../5/5.1.22.htm">५।१।२२</a></span> 
&quot;तावत्कृत्वः&quot; इत्यादि- तच्छब्दात् &quot;यत्तदेतेभ्यः परिमाणे वतुप्&quot; <span class="sUtramIndex"><a href="../5/5.2.39.htm">५।२।३९</a></span> इति 
वतुपि कृते &quot;आ सर्वनाम्नः&quot; <span class="sUtramIndex"><a href="../6/6.3.90.htm">६।३।९०</a></span> इत्यात्त्वे कृते &quot;तावत्&quot; इति भवति; किंशब्दात् किमः संख्यापरिमाणे डतौ कृते टिलोपे च &quot;कति&quot; इति भवति; ताभ्यां पूर्ववदेव 
कृत्वसुजादयः।
&quot;बहुगणशब्दयोः&quot; इत्यादि। बहुशब्दोऽयं संख्यावचनोऽप्यस्ति, वैपुल्यवचनोऽ
पि; गणशब्दः संख्यावचनोऽप्यस्ति, सङ्घवचनोऽपि; तत्र यौ वैपुल्य्सङ्घवचनौ,तयोरिह 
ग्रहणं नास्ति, संख्यावाचिनोरेव तयोस्त्वेषा सङ्ख्यासंज्ञा विधीयते,तत्कथं संख्ये-
त्यन्वर्थसंज्ञेयम्- संख्यायतेऽनया संख्या ! न च यो वैपुल्ये बहुशब्दो वत्र्तते,
यश्च सङ्घे गणशब्दः, ताभ्यां संख्यायते। तथा हि- &quot;बहुरोदनः&quot; इत्युक्ते वैपुल्यं
गम्यते; तथा &quot;महान् भिक्षौउमां गणः&quot; इत्युक्ते सङ्घः,न तु संख्यानम्। तस्मादन्वर्थसंज्ञाकरणाद् यावेकद्विसंख्याव्यवच्छेदेन संख्याविशेषमाहतुः, तयोरेव ग्रहणम्।
यद्येवम्,किमर्थं तयोरियं संज्ञा विधीयते,<span class="prashna"> यावता संख्यावाचिनौ तौ लौकिकसंख्यायामन्तर्भूतौ? </span>लौकिकी च संख्या शास्त्रे गृह्रत एव; अन्यथा &quot;संख्याया अतिशदन्तायाः कन्&quot; <span class="sUtramIndex"><a href="../5/5.1.22.htm">५।१।२२</a></span> इत्यत्र &quot;अतिशदन्तायाः&quot; इति प्रतिषेधोऽनर्थकः स्यात्(), शास्त्रीयायाः 
संख्याया अतिशदन्ताया अभावादित्यत् आह- &quot;भूर्यादीनां निवृत्त्यर्थम्&quot; इति। भूरि-
प्रभूतमित्येवमादयस्तज्जातीयाः प्रचुरविशेषवाचिनः सन्ति, तेषां मा भूदित्येवमर्थ
बहुगणशब्दयोः संख्यासंज्ञा विधीयते। तदेतेन नियमार्थमेतयोः संज्ञाविधानमेतदिति दर्शयति। तुल्यजातीयापेक्षया हि नियमः। अतस्तुल्यजातीयानां भूर्यादीनामेव नियमेन 
व्यावृत्तिः क्रियते, नान्येषाम्।
&quot;अर्धपूर्वपदश्च&quot; इति। अर्धशब्दः पूर्वपदं यस्य पूरणप्रत्ययान्तस् सोऽर्ध-
पूर्वपदः, स च संख्यासंज्ञो भवतीत्येतदर्थरूपं व्याख्येयमित्यर्थः। किमर्थमित्याह- &quot;समासकन्विध्यर्थम्&quot; इति। तत्रेदं व्याख्यानम्- &quot;डति च&quot; <span class="sUtramIndex"><a href="../1/1.1.24.htm">१।१।२४</a></span> इत्यत्र यश्चकारः, स इह स्वरितत्वमासज्य सिंहावलोकितन्यायेनोपस्थाप्यते। स चानुक्तसमुच्चयार्थः। तेनार्धपूर्वपदश्च पूरणप्रत्ययान्तः संख्यासंज्ञो भवतीति। अर्धपञ्चमशूर्पः&quot; इति। अर्धं पञ्चमं येषामिति बहुव्रीहिः। अर्धपञ्चमैः शूर्पैः क्रीतमिति &quot;तद्धितार्थोत्तरपदसमा-
हारे च&quot; <span class="sUtramIndex"><a href="../5/5.1.50.htm">५।१।५०</a></span> इति समासः। &quot;संख्यापूर्वो द्विगुः&quot; <span class="sUtramIndex"><a href="../2/2.1.51.htm">२।१।५१</a></span> इति द्विगुसंज्ञा। &quot;
शूर्पादञन्यतरस्याम्&quot; <span class="sUtramIndex"><a href="../5/5.1.26.htm">५।१।२६</a></span> इति विहितस्याञष्ठञो वा &quot;अध्यर्धपूर्वद्विगोर्लुग-
संज्ञायाम्&quot; <span class="sUtramIndex"><a href="../5/5.1.28.htm">५।१।२८</a></span> इति लुक्। &quot;अर्धपञ्चकः&quot; इति। &quot;संख्याया अतिशदन्तायाः कन्&quot;<span class="sUtramIndex"><a href="../5/5.1.22.htm">५।१।२२</a></span>॥

</div>


<div class="heading">बाल-मनोरमा</div>

<div>बहुगणवतुडति सङ्ख्या <span class="sUtramIndex">२५६, १।१।२२</span> </div><p><div>अथ षट्संज्ञाकार्यं वक्ष्यन् षट्संज्ञोपयोगिनीं सङ्ख्यासंज्ञामाह-बहुगण। बहुश्च गणस्च वतुश्च डतिश्चेति समाहारद्वन्द्वः। एतत्सङ्ख्यासंज्ञं स्यादित्यर्थः। फलितमाह-एते इति। बह्वादय इत्यर्थः। बहुगणशब्दाविह त्रित्वादिपरार्धान्तशङ्ख्याव्यापकधर्मविशेषवाचिनौ गृह्रेते। न तु वैपुल्यसङ्घवाचिनौ, सङ्ख्यायतेऽनयेति अन्वयर्थसंज्ञाविज्ञानात्। वतुडती प्रत्ययौ। संज्ञाविधावपीह तदन्तग्रहणं, केवलयोः प्रयोगानर्हत्वात्। वतुरिह &quot;यत्तदेतेभ्यः परिमाणे वतु&quot;विति तद्धितप्रत्ययो गृह्रते, न तु &quot;तेन तुल्यं क्रिया चेद्वति&quot;रिति वतिरपि, उकारानुबन्धात्। डतिरपि &quot;किमः सङ्ख्यापरिमाणे डति च &quot; इति विहिस्ततद्धित एव गृह्रते, वतुना साहचर्यात्। न तु भातेर्डवतुरिति विहितः कृदपि। ननु &quot;सङ्ख्यायाः क्रियाभ्यावृत्तिगणने कृत्वसु&quot;जित्यादिसङ्ख्याप्रदेशेषु बह्वादीनामेव चतुर्णां ग्रहणं स्यात्। न तु लोकप्रसिद्धसङ्ख्यावाचकानामपि, &quot;कृत्रिमाकृत्रिमयोः कृत्रिमे कार्यसंप्रत्ययः&quot; इति न्यायात्। ततश्च &quot;पञ्चकृत्वः&quot; इत्यादि न स्यादिति चेन्न, &quot;सङ्ख्याया अतिशदन्तायाः कनि&quot;त्यत्र तिशदन्तपर्युदासबलेन सङ्ख्याप्रदेशेषु कृत्रिमाऽकृत्रिमन्यायाऽप्रवृत्तिज्ञापनात्। नहि विंशतितिं()रशदादिशब्दानां कृत्रिमा सङ्ख्यासंज्ञाऽस्ति। नचैवं सति बहुगणग्रहणवैयथ्र्यं शङ्क्यं, तयोर्नियतविषयपरिच्छेदकत्वाऽभावेन लोकसिद्धसङ्ख्यात्वाऽभावात्। अत एव भाष्ये &quot;एतत्सूत्रमतिदेशार्थं यदयमसङ्ख्यां संख्येत्याह&quot; इत्युक्तं सङ्गच्छते इत्यस्तां तावत्। <P></div>


<div class="heading">तत्त्व-बोधिनी</div>

<div>बहुगणवतुडति सङ्ख्या <span class="sUtramIndex">२१७, १।१।२२</span> </div><p><div>बहुगणवतु। बहुगणौ प्रतिपादके सङ्ख्यावाचके गृह्रते न तु सङ्घवैपुल्यवाचके अपि, सङ्ख्यायते अन्येत्यान्वर्थसंज्ञाविज्ञानात्। अत एव डतिरपि &quot;किमः सङ्ख्यापरिमाणे डति चे&quot;ति विहितस्तद्धित एव गृह्रते, &quot;वतु&quot;साहचर्याच्च। न तु &quot;पातेर्डतिः&quot;। यद्यपि संज्ञाविधौ प्रत्यग्रहणे तदन्तग्रहणं नास्ति तथापीह वतुडत्योः केवलयोः संज्ञाविधौ फलाऽभावादन्वर्थताबलाच्च तदन्तयोरेव संज्ञा प्रवर्तते। सानुवन्धनिर्देशस्तु &quot;व्राहृणबद्वसति&quot;रित्यदावतिप्रसङ्गशङ्कां निराकर्तुमित्याहुः। न चैवं सङ्ख्याकार्येषु कृत्वसुजादिषु कृत्रिमसङ्ख्याया एव ग्रहणं स्यान्न त्वकृत्रिमाया इति &quot;पञ्चकृत्व&quot;इत्यादि न सिध्येत्, कृत्रिमाऽकत्रिमयोः कृत्रिमे कार्यसंप्रत्ययादिति वाच्यम्; &quot;सङ्ख्याया अतिशदन्तायाः क&quot;न्नित्यत्रातिशदन्तपर्युदासबलेन सङ्ख्याकार्येषु कृत्रिमाऽकृत्रिमन्यायाऽप्रवृत्तेः। नन्वेवं भूरिशब्दात्कृत्वसुच्प्रत्ययप्रसङ्ग इति चेदत्राहुः-&quot;अनियतसङ्ख्यावाचिनां चेत्सङ्ख्याकार्यं स्यात्तर्हि वहुगणयोरेवे&quot;त्येवंभूतनियमफलसङ्ख्याविज्ञानान्नास्त्यतिपर्सङ्ग इति।<P></div>


</body></html>