<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.58.htm">पूर्वम्: १।१।५८</a></div><div class="sUtramIndexAnantaram"><a href="../1/1.1.60.htm">अनन्तरम्: १।१।६०</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अदर्शनं लोपः॥ <span class="sUtramIndex"><a href="GoToSutram\1.1.59">१।१।५९</a></span>


<p><span class="section">पदच्छेदः॥</span> 

अदर्शनम् <span class="vibhaktiH">१।१</span>  <a class="anuvRittiH-adhaH" href="../1/1.1.60.htm">६०</a> लोपः <span class="vibhaktiH">१।१</span> इति <span class="vibhaktiH">१।१</span>  <a class="anuvRittiH-upari" href="../1/1.1.43.htm">४३</a> 

<p><span class="section">समासः॥</span> 

<div>न दर्शनम् अदर्शनम्, नञ्-तत्पुरुषः</div>


<p><span class="section">अर्थः॥</span> 

<div>इति इत्येतत् पदं {न वेति विभाषा १।१।४३} इत्यतः मण्डूक-प्लुत-गत्या अनुवर्तते॥</div>
<div>यत् भूत्वा न भवति, तत् अदर्शनम् = अनुपलब्धिः वर्णविनाशः तस्य लोपः इति संज्ञा भवति, अर्थात् प्रसक्तस्य अदर्शनं लोपसंज्ञकं भवति</div>


<p><span class="section">उदाहरणम्॥</span> 

<div>शालीयः। गौधेरः। पचेरन्। जीरदानुः। आस्रेमाणम्॥</div>


<div class="heading">काशिका-वृत्तिः</div>

<div>अदर्शनं लोपः  <span class="sUtramIndex">१।१।६०</span> </div><p><div>अदर्शनम्, अश्रवणम्, अनुच्चारनम्, अनुपलब्धिः, अभावो, वर्णविनाशः इत्यनर्थान्तरम्। एतैः शब्दैर्यो ऽर्थो ऽभिधीयते, तस्य लोपः इति इयं संज्ञा भवति। अर्थस्यैयं संज्ञा, न शब्दस्य। प्रसक्तस्य अदर्शनं लोपसंज्ञं भवति। गोधाया ढ्रक् <span class="sUtramIndex"><a href="../4/4.1.129.htm">४।१।१२९</a></span> गौधेरः। पचेरन्। जीवे रदानुक् जीरदानुः। स्त्रिवेर्मनिनास्रेमाणम्। यकारवकारयोरदर्शनम् इह उदाहरणम्। अपरस्य अनुबन्धादेः प्रसक्तस्य। लोपप्रदेशाःलोपो व्योर् वलि <span class="sUtramIndex"><a href="../6/6.1.64.htm">६।१।६४</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>अदर्शनं लोपः <span class="sUtramIndex">२, १।१।५९</span> </div><p><div>प्रसक्तस्यादर्शनं लोपसंज्ञं स्यात्।</div>


<div class="heading">न्यासः</div>

<div>अदर्शनं लोपः <span class="sUtramIndex">, १।१।५९</span> </div><p><div>&quot;अदर्शनम्&quot; इत्यादि। ननु चादर्शनानुपलब्धिशब्दावनुपलब्धिसामान्यवचनौ। अश्रवणानुपच्चारणशब्दौत्वनुपलब्धिविशेषवचनौ। तथा ह्रश्रवणादिशब्दोच्चारणे शब्दस्यैवानुपलब्धिः प्रतीयते, नानुपलब्धिमात्रम्, न च सामान्यविशेषशब्दानामेकार्थता, तत्
किमित्येवमाह-- &quot;अनर्थान्तरम्&quot; इति। एवं मन्यते- सामान्यशब्द अपि प्रकरणवशाद् 
विशेषे वर्तन्ते। इह च शब्दा व्युत्पाद्यत्वेन प्रकृताः, तस्माद् यद्यप्यदर्शनानुपलब्धिशब्दौ सामान्यवचनौ, तथापीह प्रकरणसामथ्र्याद् विशेषे शब्दानुपलब्धावेव
वत्र्तेते। 
इह वृद्धिरित्यादिकाः संज्ञा शब्दानां विहिताः। तद्वदिहाप्यदर्शनमित्यस्यैव शब्दस्य &quot;लोपः&quot; इत्येषा संज्ञा स्यात्। ततश्च लोपप्रदेशेष्वदर्शनशब्दस्यैवोपस्थानात् स एवादेशः स्यादित्यत आह-- &quot;एतैः शब्दैः&quot; इत्यादि।<span class="prashna"> कथं पुरेतल्लभ्यते? </span>एवं मन्यते-- &quot;नवेति विभाषा&quot; <span class="sUtramIndex"><a href="../1/1.1.43.htm">१।१।४३</a></span> इत्यत इतिकरणोऽर्थनिर्दशार्थोऽनुवत्र्तते। तेन ह्रवधारणं गम्यते, यथा--- &quot;क्रिया हि द्रव्यं विनयति नाद्रव्यम्&quot; इति। विनापीकरणेन शब्द-स्वरूपस्य संज्ञा सिध्यत्येव, यथा-- &quot;तरप्तमपौ घः&quot; <span class="sUtramIndex"><a href="../1/1.1.21.htm">१।१।२१</a></span> इत्यत्र। तस्मादिति-
करणानुवृत्तिसामथ्र्याददर्शनमिति योऽर्थः प्रतीयते, तस्यैवेषा संज्ञा, न शब्दस्य।
किञ्च &quot;लोपः&quot; महती संज्ञा क्रियते यथान्वर्थसंज्ञा विज्ञायेत। लोपनं लोपः; अनुपलब्धिरनुच्चारणमित्यर्थः। न चादर्शनमित्येतच्छब्दरूपमेवाभावात्मकम्,<span class="prashna"> किं तर्हि? </span>तदर्थः। तस्मादन्वर्थसंज्ञाविज्ञानादर्थस्यैवैषा संज्ञा। यदि तह्र्रर्थस्यैवैषा 
संज्ञा, ततोऽतिप्रसङ्गः। सर्वो हि शब्दः स्वविषयादन्यत्र न दृश्यते। ततश्च &quot;त्रपुजतु&quot; इत्यत्र क्विपोऽदर्शनस्य लोपसंज्ञा स्यात्। एवञ्च सति &quot;प्रत्ययलोपे प्रत्यय-
लक्षणम्&quot; <span class="sUtramIndex"><a href="../1/1.1.61.htm">१।१।६१</a></span> इति ह्यस्वस्य पिति कृति तुक्&quot; <span class="sUtramIndex"><a href="../6/6.1.69.htm">६।१।६९</a></span> इति तुक् प्रसज्यत
इत्यत आह-- &quot;प्रसक्तस्य&quot; इत्यादि। तर्हयदर्शनमात्रस्यैषा संज्ञा?<span class="prashna">	न किं तर्हि? </span>शास्त्रादर्थाद्वा कुतश्चित् प्रसक्तस्य यददर्शनं तस्यैव। तदिह न केनचित्प्रकारेण 
क्विप्प्रसङ्गोऽस्ति,<span class="prashna"> तत्कुतोऽस्तिप्रसङ्गः? </span>कतं पुरेष विशेषो लभ्यते, यावता नेहप्रसक्तग्रहणमस्ति,<span class="prashna"> नापि तत् कृतम्? </span>एवं मन्यते-- &quot;स्थानिवत्&quot; इत्यतः स्थानिग्रहण-मिहाप्यनुवर्तते, स्थानी, प्रसङ्गवन्, प्रसक्तः-- इति पर्याया ह्रेते। तेनायमर्थो लभ्यते-- प्रसक्तस्य यददर्शनं तस्येयं संज्ञेति।
&quot;गौधेरः&quot; इति। &quot;गोधाया ढ्रक्&quot; <span class="sUtramIndex"><a href="../4/4.1.129.htm">४।१।१२९</a></span> एयादेशः, &quot;लोपो व्योर्वलि&quot; <span class="sUtramIndex"><a href="../6/6.1.73.htm">६।१।७३</a></span> इति यकारस्य शास्त्रेण प्रसक्तस्य लोपः। &quot;पचेरन&quot; इत्यत्रापि सीयुटः शारुओण। एवम-
न्यत्रापि यथायोगं प्रसक्तता वेदितव्या। &quot;जीरदानुः&quot; &quot;आस्त्रेमाणम्&quot; इति। पूर्वपद् वकारस्य लोपः। &quot;स्त्रिवु गतिशोषणयोः&quot; (धा।पा। ११०९) यस्य &quot;सर्वधातुभ्यो मनिन्&quot; <span class="sUtramIndex"><a href="../missing.htm"></a></span> इति मनिन्प्रत्ययान्तस्य द्वितीयैकवचन उपधादीर्गेणैत्वे चकृते &quot;आरुओमाणम्&quot; 
इति। &quot;अपरस्यानुबन्धादेः&quot; इति। ककारादेरनुबन्धस्य। आदिशब्देन सीयुट्सकारस्य। 

</div>


<div class="heading">बाल-मनोरमा</div>

<div>अदर्शनं लोपः <span class="sUtramIndex">५५, १।१।५९</span> </div><p><div>सुद् ध् य् इत्यत्र यकारस्य संयोगान्तलोपं शङ्कितुं लोपसंज्ञासूत्रमाह--अदर्शनं लोपः। शब्दानुशासनप्रस्तावाच्छब्दविषयकश्रवणंमिह दर्शनं विवक्षितम्। दर्शनस्याभावोऽदर्शनम्। अर्थाभावेऽव्ययीभावः। &quot;स्थानेऽन्तरतमः&quot; इत्यतः स्थां इत्यनुवर्तते। स्थानं प्रसङ्ग इत्युक्तम्। शास्त्रतः शब्दस्य कस्यचिच्छ्रवणप्रसङ्गे सति यदश्रवणं तल्लोपसंज्ञं भवतीत्यर्थः।<P></div>


<div class="heading">तत्त्व-बोधिनी</div>

<div>अदर्शनं लोपः <span class="sUtramIndex">४७, १।१।५९</span> </div><p><div>अदर्शनं लोपः। अत्र दृशिज्र्ञानसामान्यवचनः। दर्शनं ज्ञानं। तदिह शब्दानुशासनप्रस्तावाच्छब्दविषयकं सच्छ्रवणं संपद्यते। तच् श्रोतृव्यापारः, तन्निषेधोऽश्रवणम्। नन्वेवं &quot;लोपो व्योर्वली&quot;त्यादौ वकारयकारौ न श्रोतव्याविति श्रोतृव्यापार एव निषिध्येत, प्रयोक्तृव्यापार उच्चारणमनिषिद्धं स्यात्। अत्राहुः-असति च श्रवणे उच्चारणमनर्थकमवेति सामथ्र्याच्छ्रवणनिषेधे तद्धेतुभूतमुच्चारणमपि निषिद्धं भवतीति। प्रसक्तस्येति। इह &quot;स्थाने&quot; इत्यनुवर्तनादेताल्लभ्यते।<span class="prashna"> प्रसक्तस्येति किम्? </span>दधि मध्वित्यादौ तुगागमो मा भूत्। अस्ति हि तत्र क्विपोऽदर्शनम्, तच्च लोप इति प्रसक्तविशेषणाभावे प्रत्ययलक्षणेन तुक् स्यादेवेति दिक्।<P></div>


</body></html>