<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.73.htm">पूर्वम्: १।१।७३</a></div><div class="sUtramIndexAnantaram"><a href="../1/1.2.1.htm">अनन्तरम्: १।२।१</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

एङ् प्राचां देशे॥ <span class="sUtramIndex"><a href="GoToSutram\1.1.74">१।१।७४</a></span>


<p><span class="section">पदच्छेदः॥</span> 

एङ् <span class="vibhaktiH">१।१</span> प्राचाम् <span class="vibhaktiH">६।३</span> देशे <span class="vibhaktiH">७।१</span> यस्य <span class="vibhaktiH">६।१</span>  <a class="anuvRittiH-upari" href="../1/1.1.72.htm">७२</a> आचाम् <span class="vibhaktiH">६।३</span>  <a class="anuvRittiH-upari" href="../1/1.1.72.htm">७२</a> आदिः <span class="vibhaktiH">१।१</span>  <a class="anuvRittiH-upari" href="../1/1.1.72.htm">७२</a> वृद्धम् <span class="vibhaktiH">१।१</span>  <a class="anuvRittiH-upari" href="../1/1.1.72.htm">७२</a> 

<p><span class="section">अर्थः॥</span> 

<div>यस्य समुदायस्य अचाम् आदिः {एङ्} तस्य प्राचां देशाभिधाने वृद्धसंज्ञा भवति।</div>


<p><span class="section">उदाहरणम्॥</span> 

<div>एणीपचने भवः, एणीपचनीयः। गोनर्दे भव, गोनर्दीयः। भोजकटे भवः, भोजकटीयः।</div>


<div class="heading">काशिका-वृत्तिः</div>

<div>एङ् प्राचाम् देशे  <span class="sUtramIndex">१।१।७५</span> </div><p><div>यस्य अचाम् आदिग्रहणम् अनुवर्तते। एङ् यस्य अचाम् आदिः तत् प्राचां देशाभिधाने वृद्धसंज्ञं भवति। एणीपचनीयः। भोजकटीयः। गोनर्दीयः।<span class="prashna"> एङिति किम्? </span>आहिच्छत्रः। कान्यकुब्जः।<span class="prashna"> प्राचाम् इति किम्? </span>देवदत्तो नाम बाहीकेषु ग्रामह्, तत्र भवः दैवदत्तः।<span class="prashna"> देशे इति किम्? </span>गोमत्यां भवा मत्स्याः गौमताः। प्रागुदञ्चौ विभजते हंसः क्षीरोदके यथा। विदुषां शब्दसिद्ध्यर्थं सा नः पातु शरावती। इति श्रीजयादित्यविरचितायां काशिकायाम् वृत्तौ प्रथमाध्यायसय् प्रथमः पादः। </div>


<div class="heading">न्यासः</div>

<div>एङ् प्राचां देशे। <span class="sUtramIndex">, १।१।७४</span> </div><p><div>&quot;प्राचां देशाभिधाने&quot; इति। प्राचां सम्बन्धी यो देशस्तदभिधान इत्यर्थः। 
एतेन प्राचामिति देशविशेषणं न विकल्पार्थमिति दर्शयति। प्राचां मतेनेत्यस्याविवक्षितत्वादित्याख्यातं भवति। 
&quot;एणीपचनीयः&quot; इत्यादि। एणीपचन इत्यादिभ्यच्छः। &quot;आहिच्छत्रः&quot; इति, 
&quot;कान्यकुब्जः&quot; इति अहिच्छत्रकान्यकुब्जशब्दाभ्यामणेव भवति। &quot;देवदत्तः&quot; इति। वृद्धा-धिकारे विहितो &quot;वाहीकग्रामेभ्यश्च&quot; <span class="sUtramIndex"><a href="../4/4.2.116.htm">४।२।११६</a></span> इति ठञ्()ञिठौ न भवतः, काश्यपादि-
पाठादपि तौ न भवतः; क्रियानिमित्तको हि देवदत्तशब्दस्तत्र पठ()ते संज्ञाशब्दस्य 
चेदं प्रत्युदाहरणम्। एतच्च यदा &quot;वा नामधेयस्य&quot; (वा। १५) इति वृद्धसंज्ञा नास्ति;
तदा वेदितव्यम्। &quot;गौमताः&quot;इति। अत्र सर्वमस्ति न तु देशाभिधानम्। तथा हि गोमती नदी प्रग्देशे, न देशः। न हि नदी देशग्रहणेन गृह्रते;&quot;नदीदेशोऽग्रामाः&quot; <span class="sUtramIndex"><a href="../2/2.4.7.htm">२।४।७</a></span> 
इत्यत्र नद्याः पृथग्ग्रहणात्।
&quot;एङ् प्राचां देशे&quot; इति। &quot;उदीचां वृद्धादगोत्रात्&quot; <span class="sUtramIndex"><a href="../4/4.1.157.htm">४।१।१५७</a></span> इत्येवमादिषु प्रागुदञ्चौ श्रूयेते, तयोश्च विभागो न विज्ञायते। अतस्तत्परिज्ञानायाह-- &quot;
प्रागुदञ्चौ&quot; इत्यादि। शरावती नाम नदी , तस्याः पूर्वेण व्यवस्थितो देशः प्राग्देशः, उत्तरेण उदग्देशः। तौ शरावती विभजते = विभागेन व्यवस्थापयति तस्यां हि मर्यादायां सत्यां तयोर्विभागः परिज्ञायते।<span class="prashna"> किमर्थं विभजते? </span>&quot;विदुषां शब्दसिद्ध्यर्थम्&quot; 
इति। पण्()डितानां वैयाकरणानां शब्दव्युत्पत्त्यर्थम्।<span class="prashna"> कतं विभजते? </span>&quot;हंसः क्षीरोदकं यथा&quot;। क्षीरोदकमिति &quot;जातिरप्राणिनाम्&quot; <span class="sUtramIndex"><a href="../2/2.4.6.htm">२।४।६</a></span> इत्येकवद्भावः। क्वचित् क्षीरोदके 
इति पाठः। सः &quot;सर्वो द्वन्द्वो विभाषयैकवद्भवति&quot; (व्या।प।९१) इति वेदितव्यः। यथा 
हंसः क्षीरमुदकं च मिश्रीभावमुपगतं पृथगसङ्करेण व्यवस्थापयति, तथा शरावती प्रागुदञ्चौ। यत्-तदोर्नित्याभिसम्बन्दात् सेति वचनादनुक्तमपि येत्येतल्लभ्यते। या विभजते सा नोऽस्मान् पातु रक्षतु। प्रसिद्धस्तु पाठो यत्र श्लोके प्रागुदीचाविति, तत्राऽचः &quot;उद ईत्&quot; (६।४।<span class="prashna">१३९) इति भसंज्ञकस्योच्यमानः कथमीकारः? </span>कथं च &quot;उगिदचां 
सर्वनामस्थानेऽधातोः&quot; <span class="sUtramIndex"><a href="../7/7.1.70.htm">७।१।७०</a></span> इति नुम न भवतीति चिन्त्यम्। अत्र वर्णयन्ति-- 
&quot;अच्प्रत्यन्ववपूर्वात् सामलोम्नः&quot; <span class="sUtramIndex"><a href="../5/5.4.75.htm">५।४।७५</a></span> इत्यत्राजितियोगविभागेनाच्प्रत्ययः 
कृतः, तेनात्राचि परतो भसंज्ञामीत्वं भवति। नुम् न भवति; अचा सर्वनामस्थानस्य 
व्यवहितत्वादिति।
अनये तु प्रागुदीचमिति समाहारे कुर्वन्ति। तेषां &quot;द्वन्द्वाच्चुदषहान्तात् समाहारे&quot; <span class="sUtramIndex"><a href="../5/5.4.106.htm">५।४।१०६</a></span> इति टचि समासान्ते कृते पूर्ववदीकारो नुमभावश्च भवति। 
क्वचित्तु प्रागुदीच इति पाटः। तत्रावयवदेशापेक्षया बहुत्वविवक्षायां बहुवचनम्।
प्राग्देशानुदग्देशाश्च विभजत इत्यर्थः।
श्रीबोधिसत्त्वदेशीयाचार्यजिनेन्द्रबुद्धपादविरचितायां
काशिकाविवरणपञ्जिकायां

प्रथमाध्यायस्य
प्रथमः पादः
------------



अथ प्रथमाध्ययस्य 

द्वितीय पादः
</div>


<div class="heading">बाल-मनोरमा</div>

<div>एङ् प्राचां देशे <span class="sUtramIndex">१३१९, १।१।७४</span> </div><p><div>एङ् प्राचां। देशविशेषनाम्नश्चेदेङादिरेव वृद्धसंज्ञक इति नियमार्थमिदम्।<P>वा नामधेयस्येति। रूढशब्दत्वमिह नामत्वं, न त्वाधुनिकसंकेतितत्वमेव। तेन घटीयमित्यादि सिद्धम्। <P></div>


</body></html>