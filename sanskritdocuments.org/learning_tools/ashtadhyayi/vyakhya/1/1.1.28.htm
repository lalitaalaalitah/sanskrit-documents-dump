<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.26.htm">पूर्वम्: १।१।२६</a></div><div class="sUtramIndexAnantaram"><a href="../1/1.1.28.htm">अनन्तरम्: १।१।२८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

विभाषा दिक्समासे बहुव्रीहौ॥ <span class="sUtramIndex"><a href="GoToSutram\1.1.27">१।१।२७</a></span>


<p><span class="section">पदच्छेदः॥</span> 

विभाषा <span class="vibhaktiH">१।१</span> दिक्समासे <span class="vibhaktiH">७।१</span> बहुव्रीहौ <span class="vibhaktiH">७।१</span> सर्वादीनि <span class="vibhaktiH">१।३</span>  <a class="anuvRittiH-upari" href="../1/1.1.26.htm">२६</a> सर्वनामानि <span class="vibhaktiH">१।३</span>  <a class="anuvRittiH-upari" href="../1/1.1.26.htm">२६</a> 

<p><span class="section">समासः॥</span> 

<div>दिशां समासः, दिक्समासः, तस्मिन् दिक्समासे, षष्ठीतत्पुरुषः</div>


<p><span class="section">अर्थः॥</span> 

<div>दिक्समासे बहुव्रीहौ सर्वादीनि सर्वनामसंज्ञकानि विभाषा भवन्ति।</div>


<p><span class="section">उदाहरणम्॥</span> 

<div>उत्तरपूर्वस्यै, उत्तरपूर्वायै। दक्षिणपूर्वस्यै, दक्षिणपूर्वायै। उत्तरपूर्वस्याः, उत्तरपूर्वायाः। दक्षिणपूर्वस्याः, दक्षिणपूर्वायाः।</div>


<div class="heading">काशिका-वृत्तिः</div>

<div>विभाषा दिक्षमासे बहुव्रीहौ  <span class="sUtramIndex">१।१।२८</span> </div><p><div>न बहुव्रीहौ <span class="sUtramIndex"><a href="../1/1.1.28.htm">१।१।२८</a></span> इति प्रतिषेधं वक्ष्यति। तस्मिन् नित्ये प्रतिषेधे प्राप्ते विभाषेयम् आरभ्यते। दिशां समासः दिक्षमासः। दिगुपदिष्टे समासे बहुव्रीहौ विभाषा सर्वादीनि सर्वनामसंज्ञानि भवन्ति। उत्तरपूर्वस्यै, उत्तरपूर्वायै। दिक्षिणपूर्वस्यै, दक्षिणपूर्वायै।<span class="prashna"> दिग्ग्रहणं किम्? </span>न बहुव्रीहौ <span class="sUtramIndex"><a href="../1/1.1.28.htm">१।१।२८</a></span> इति प्रतिषेधं वक्ष्यति, तत्र न ज्ञायते क्व विभाषा, क्व प्रतिषेधः इति। दिग्ग्रहणे पुनः क्रियमाणे ज्ञायते दिगुपदिष्टसमासे विभाषा, अन्यत्र प्रतिषेधः इति।<span class="prashna"> समासग्रहणं किम्? </span>समास एव यो बहुव्रीहिः, तत्र विभाषा यथा स्यात्। बहुव्रीहिवद् भावेन यो बहुव्रीहिः, तत्र मा भूत्। दक्षिणदक्षिणस्यै देहि।<span class="prashna"> बहुव्रीहौ इति किम्? </span>द्वन्द्वे विभाषा मा भूत्। दक्षिणौत्तरपूर्वाणाम् इति द्वन्द्वे च <span class="sUtramIndex"><a href="../1/1.1.31.htm">१।१।३१</a></span> इत् नित्यं प्रतिषेधो भवति। </div>


<div class="heading">लघु-सिद्धान्त-कौमुदी</div>

<div>विभाषा दिक्समासे बहुव्रीहौ <span class="sUtramIndex">२२२, १।१।२७</span> </div><p><div>सर्वनामता वा। उत्तरपूर्वस्यै, उत्तरपूर्वायै। तीयस्येति वा सर्वनामसंज्ञा। द्वितीयस्यै, द्वितीयायै॥ एवं तृतीया॥ अम्बार्थेति ह्रस्वः। हे अम्ब। हे अक्क। हे अल्ल॥ जरा। जरसौ इत्यादि। पक्षे रमावत्॥ गोपाः, विश्वपावत्॥ मतीः। मत्या॥</div>


<div class="heading">न्यासः</div>

<div>विभाषा दिक्समासे बहुव्रीहौ। <span class="sUtramIndex">, १।१।२७</span> </div><p><div>&quot;दिगुपदिष्टे&quot; इति। दिशामुपदिष्ट उक्तो दिगुपदिष्टः। स पुनः
&quot;दिङनामान्यन्तराले&quot; <span class="sUtramIndex"><a href="../2/2.2.26.htm">२।२।२६</a></span> इति यः समासस्तस्यात्र ग्रहणम्। स पुनर्लक्षणप्रतिपदोक्तपरिभाषया लभ्यते। प्रतिपदोक्तसमासाश्रयणं तु या पूर्वा दिक् सोत्तराऽस्योन्मु-
ग्धस्य, &quot;अस्मै पूर्वोत्तराय देहि&quot; इत्यत्रा मा भूत्। &quot;उत्तरपूर्वस्मै&quot; इति।
उत्तरस्याश्च पूर्वस्याश्च दिशोर्यदन्तरालमिति पूर्वोक्तेन सूत्रेण बहुव्रीहिः, 
&quot;सर्वनाम्नो वृत्तिमात्रे पूर्वपदस्य पुंवद्भावः&quot; (जै।प।वृ।१०३) इति पूर्वपदस्य 
पुंवद्भावः, चतुर्थ्येकवचनम्, &quot;सर्वनाम्नः स्याड्()ढ्रस्वश्च&quot; <span class="sUtramIndex"><a href="../7/7.3.114.htm">७।३।११४</a></span> इति याट्, 
&quot;आटश्च&quot; <span class="sUtramIndex"><a href="../6/6.1.87.htm">६।१।८७</a></span> इति वृद्धिः।
&quot;समासग्रहणं किम्&quot; इति। यावता न बहुव्रीहिः समासत्वं व्यभिचरत्येव, ततोऽ
पार्थकं विसेषणमित्यभिप्रायः। &quot;समास एव यो बहुव्रीहि&quot; इति। यस्यातिदेशेन बहुव्रीहिवद्भावो न विधीयते स वेदितव्यः समास एव बहुव्रीहिरिति। स पुनर्यः समासाधिकारे विहितः। &quot;बहुव्रीहिवद्भावेन&quot; इति। यस्यातिदेशिकं बहुव्रीहित्वं स बहुव्रीहिवद्भावेन
बहुव्रीहिः। &quot;दक्षिणदक्षिणस्यै&quot; इति। &quot;एकं बहुव्रीहिवत्&quot; <span class="sUtramIndex"><a href="../7/7.1.9.htm">७।१।९</a></span> इत्यतो बहुव्रीहिवदिति वत्र्तमाने &quot;आबाधे च&quot; <span class="sUtramIndex"><a href="../8/8.1.10.htm">८।१।१०</a></span> इति दक्षिणाशब्दस्य द्विर्वचनम्। बहुव्रीहि-
वद्भावाच्च सुब्लुक्। अयं बहुव्रीहिवद्भावेन बहुव्रीहिरिति विभाषा न प्रवत्र्तते। 
योऽपि &quot;न बहुव्रीहौ&quot; <span class="sUtramIndex"><a href="../1/1.1.28.htm">१।१।२८</a></span> इति वक्ष्यमाणः प्रतिषेधः सोऽपीह न भवति; तत्रापि 
समासाधिकारात। &quot;दक्षिणोत्तरपूर्वाणाम्&quot; इति। अत्र &quot;द्वन्द्वे च&quot; <span class="sUtramIndex"><a href="../1/1.1.30.htm">१।१।३०</a></span> इति नित्य एव प्रतिषेधो भवति, तेन पक्षे सुण्न भवति। यद्येवम्, &quot;सर्वनाम्नो वृत्तिमात्रे&quot; (
जै।प।वृ१०३) इति पुंवद्भावोऽत्र न स्यात्; नैतदस्ति; अवयवस्याद्वन्द्वत्वात्। ननु विनाऽपि बहुव्रीहिग्रहणेनात्र &quot;द्वन्द्वे च&quot;<span class="sUtramIndex"><a href="../1/1.1.30.htm">१।१।३०</a></span> इति प्रतिषेधेन भाव्यमेव; 
तदपार्थकं बहुव्रीहिग्रहणम्, नैतदस्ति; यो हि दिग्द्वन्द्वो न भवति स तस्य विषयः 
स्यात्। दिग्द्वन्द्वे त्वसति बहुव्रीहिग्रहणे एषैव विभाषा स्यात्।<span class="prashna"> तस्माद्बहुव्री-
हिग्रहणं कत्र्तव्यम्? </span>न कत्र्तव्यम्।<span class="prashna"> कस्मान्न भवति? </span>&quot;दक्षिणोत्तरपूर्वाणाम्&quot; 
इत्यत्र प्रतिपदोक्तसमासस्येह ग्रहणात्। एवं तर्ह्रुत्तरार्थं बहुव्रीहिग्रहणम्। &quot;न वहुव्रीहौ&quot; <span class="sUtramIndex"><a href="../1/1.1.28.htm">१।१।२८</a></span> इत्यत्रास्य प्रयोजनं वक्ष्यति। वृत्तिकारस्य 
त्वेषोऽभिप्रायः- &quot;उत्तरार्थमवश्यकत्र्तव्यम्, तदुत्तरार्थं कृतमिहापि स्पष्टार्थं भविष्यति&quot; इति।

</div>


<div class="heading">बाल-मनोरमा</div>

<div>विभाषा दिक्समासे बहुव्रीहौ <span class="sUtramIndex">२९०, १।१।२७</span> </div><p><div>तत्र विशेषं दर्शयितुमाह--विभाषा दिक्समासे। &quot;सर्वादीनी&quot;त्यतः &quot;सर्वनाम&quot;ग्रहणमनुवर्तते। तदाह--अत्रेति। दिक्समासे इत्यर्थः। &quot;न बहुव्रीहौ&quot; इत्यलौकिकविग्रहवाक्ये नित्यनिषेधे प्राप्ते विकल्पार्थमिति केचित्। गौणत्वादप्राप्ते विभाषेयमित्यन्ये। सर्वनामत्वपक्षे उदाहरति--उत्तरपूर्वस्यै इति। स्याड्ढ्रस्वौ। उत्तरपूर्वायै इति। सर्वनामत्वाऽभावपक्षे याट्। उत्तरपूर्वायाः-उत्तरपूर्वस्याः। उत्तरपूर्वासाम्--उत्त्रपूर्वाणाम्। उत्तरपूर्वस्याम्--उत्तरपूर्वायाम्। &quot;सर्वनाम्नो वृत्तिमात्रे पुंवद्भावः&quot; इति मात्रग्रहणात्संप्रत्यसर्वनामत्वेऽपि पूर्वपदस्य पुंवत्त्वम्। ननूत्तरा दिगिति गत्वा मोहवशात्पूर्वा दिक् यस्याः सा उत्तरपूर्वा। &quot;अनेकमन्यपदार्थ&quot; इति बहुव्रीहिः। अत्रापि दिक्शब्दघटितसमासत्वात्सर्वनामताविकल्पे उत्तरपूर्वस्यै--उत्तरपूर्वायै इति रूपद्वयं स्यात्। स्याडागमस्तु नेष्यते। तत्राह--दिङ्नामानीति। &quot;दिङ्नामान्यन्तराले&quot; इति बहुव्रीहिः प्रतिपदोक्तो दिक्समासः, दिक्शब्दमुच्चार्यं विहितत्वात्। नतु &quot;अनेकमन्यपदार्थे &quot; इति बहुव्रीहिरपि। ततश्च लक्षणप्रतिपदोक्तपरिभाषया न तस्येह ग्रहणमित्यर्थः। योत्तरेति। उत्तराशब्दस्य पूर्वाशब्दस्य च सामानाधिकरण्यं द्योतयितुं यत्तच्छब्दौ।<span class="vArtikA"> सामानाधिकरण्याऽभावे &quot;अनेकमन्यपदार्थे&quot; इति बुहुव्रीहेरसंभवात्, &quot;बहुव्रीहिः समानाधिकरणानां वक्तव्य)&quot; इति वचनात्</span>। उन्मुग्धाया इति। तेन पूर्वोत्तरयोर्विरोधात्कथं सामानादिकरण्यमिति शङ्का निरस्ता। ननु &quot;विभाषा दिक्समासे&quot; इत्येवास्तु, बहुव्रीहिग्रहणं न कर्तव्यं, प्रतिपदोक्तत्वेन &quot;दिङ्नामानी&quot;ति बहुव्रीहेरेव ग्रहणसिद्धेरित्यत आह--बहुव्रीहिग्रहणं स्पष्टार्थंमिति। बाह्रायै इत्यर्थ इति। &quot;अन्तरमवकाशावधिपरिधानान्तर्धिभेदतादर्थ्ये। छिद्रात्मीयविनाबहिरवसरमध्येऽन्तरात्मनि चे&quot;ति कोशात्। अर्थान्तरपरत्वेन तु सर्वनामत्वाऽभावान्न स्यादिति भावः। अपुरीत्युक्तेरिति। &quot;अन्तरं बहिर्योगेति गणसूत्रे&quot; इति शेषः।<P></div>


<div class="heading">तत्त्व-बोधिनी</div>

<div>बिभाषा दिक्समासे बहुर्वीहौ <span class="sUtramIndex">२५२, १।१।२७</span> </div><p><div>वभाषा दिक्समासे। गौणत्वादप्राप्ते विभाषेयं, न तु &quot;न बहुव्रीहा&quot;विति निषेधे प्राप्ते इति भ्रमितव्यम्। तंस्याऽलौकिकप्रक्रियावाक्यान्तर्गतसर्वादिविषयत्वादस्य च समासविषयत्वात्। स्पष्टार्थमिति। प्रतिपदोक्समासविधायके &quot;दिङामानी&quot;ति सूत्रे &quot;शेषो बहुव्रीहि&quot;रित्यतो &quot;बहुव्रीहि&quot;रित्यधिकारादिति भावः।<P></div>


</body></html>