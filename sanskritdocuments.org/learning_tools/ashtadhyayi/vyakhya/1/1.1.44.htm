<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.42.htm">पूर्वम्: १।१।४२</a></div><div class="sUtramIndexAnantaram"><a href="../1/1.1.44.htm">अनन्तरम्: १।१।४४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

न वेति विभाषा॥ <span class="sUtramIndex"><a href="GoToSutram\1.1.43">१।१।४३</a></span>


<p><span class="section">पदच्छेदः॥</span> 

न <span class="vibhaktiH">०</span> वा <span class="vibhaktiH">०</span> इति <span class="vibhaktiH">०</span> विभाषा <span class="vibhaktiH">१।१</span> 

<p><span class="section">अर्थः॥</span> 

<div>न इति निषेधार्थः, वा इति विकल्पार्थः, अनयोः निषेध-विकल्पार्थयोः विभाषा-संज्ञा भवति।</div>


<p><span class="section">उदाहरणम्॥</span> 

<div>शुशाव, शिश्वाय। शुशुवतुः, शिश्वियतुः। दक्षिणपूर्वस्यै, दक्षिणपूर्वायै।</div>


<div class="heading">काशिका-वृत्तिः</div>

<div>न वाइति विभाषा  <span class="sUtramIndex">१।१।४४</span> </div><p><div>न इति प्रतिषेधः, वा इति विकल्पः। तयोः प्रतिषेधविकल्पयोः विभाषा इति संज्ञा भवति। इतिकरणो ऽर्थनिर्देशार्थः। विभाषाप्रदेशेषु प्रतिषेधविकल्पावुपतिष्ठेते। तत्र प्रतिषेधेन समीकृते विषये पश्चाद् विकल्पः प्रवर्तते। उभयत्रविभाषाः प्रयोजयन्ति। विभाषा श्वेः <span class="sUtramIndex"><a href="../6/6.1.30.htm">६।१।३०</a></span> शुशाव, शिश्वाय। शुशुवतुः, शिश्वियतुः। विभाषाप्रदेशाः  विभाषा श्वेः <span class="sUtramIndex"><a href="../6/6.1.30.htm">६।१।३०</a></span> इत्येवम् आदयः। </div>


<div class="heading">न्यासः</div>

<div>न वेति विभाषा। <span class="sUtramIndex">, १।१।४३</span> </div><p><div><span class="vArtikA">नवेति शब्दोऽयमेको निपातोऽप्यस्ति प्रतिषेधवाची, यथा-&quot;नवा वक्तव्यं
भुक्तार्थत्वात्&quot; इत्यादौ भाष्यवाक्ये</span>। तस्येह यदि ग्रहणं स्यात् &quot;विभाषा दिक्समासे बहुव्रीहौ&quot; <span class="sUtramIndex"><a href="../1/1.1.27.htm">१।१।२७</a></span> इत्युक्त्वा &quot;न बहुव्रीहौ&quot; <span class="sUtramIndex"><a href="../1/1.1.28.htm">१।१।२८</a></span> इत्यत्र तु पुनः प्रति-
षेधोपादानमनर्थकं स्यात्। तस्मान्न निपातसमुदायोऽयमिति दर्शयन्नाह- &quot;नेति प्रतिषे-
धः&quot; इत्यादि। ननु चान्यत्र संज्ञासंज्ञिसम्बन्धप्रक्रियाया हि शास्त्रे शब्दस्यैव 
ग्रहणं प्रसिद्धम्, यथा तरप्तमपौ घः&quot; <span class="sUtramIndex"><a href="../1/1.1.21.htm">१।१।२१</a></span> &quot;दाधा घ्वदाप्&quot; <span class="sUtramIndex"><a href="../1/1.1.19.htm">१।१।१९</a></span> इति, 
तथेहापि नवाशब्दयोरेव ग्रहणं युक्तम्। तत् कथं तदर्थयोः संज्ञा लभ्यत इत्याह-&quot;इतिकरणः&quot; इत्यादि। क्रियत इति करणः, इतश्चासौ करणश्चेतीतिकरणः, सोऽर्थस्य संज्ञिनो
निर्देशो यथा स्यादित्येवमर्थः। इतिशब्दो हि विपर्यासकृत्। यथा गवित्यर्थमाहेति गोशब्दात् परतः प्रयुज्यमान इतशब्दस्तमर्थपदार्थकत्वात् प्रच्याव्य शब्दपदार्थकत्वे
व्यवस्थापयति, तथा &quot;नवा&quot; शब्दाभ्यां परः इति शब्दः प्रयुज्यमानः, तौ स्वरूपपदार्थक-
त्वात्प्रच्याव्यार्थपदार्थकत्वे व्यवस्थापयति। तस्मादर्थनिर्देशार्थ एवेतिशब्दः कृत इति नवेति यावर्थौ प्रतीयेते प्रतिषेधविकल्पौ, तयोरेवेयं संज्ञा भवति; न नवाशब्द-
योः। &quot;तत्र प्रतिषेधेन&quot; इत्यादिना प्रतिषेधविकल्पयोः प्रवृत्तिक्रमं व्यापारबेदं च दर्शयति। &quot;समीकृते&quot; इति। तुल्यतामापादिते। &quot;विकल्पः प्रवत्र्तते&quot; इति। पक्षे कार्यसम्पादनाय। ननु च वाशब्द एव विकल्पार्थत्वेन लोके प्रसिद्धः, प्रदेशेष्वयमुपादीयमानो विकल्पेन कार्यं सम्पादयिषयति।<span class="prashna"> तथा हि प्राप्ते वा कार्ये विकल्पः क्रियताम्? </span><span class="prashna">यदि प्राप्ते? </span>तत्र प्राप्तिरस्त्येवेति प्रतिषेध एव पक्षे कत्र्तव्यः।<span class="prashna"> अथाप्राप्ते? </span>तत्र प्राप्तिपूर्वकत्वात् प्रतिषेधस्य तामन्तरेण स न युज्यत इति विधिरेव पक्षे
कत्र्तव्यः, न प्रतिषेधः। एतच्चोभयं वाशब्द एव शक्तः प्रयुज्यमानः सम्पादयितुम्।
तत् किमर्थमियं संज्ञा क्रियत इत्याह- &quot;उभयत्र विभाषाः प्रयोजन्ति&quot; इति। प्रकृतत्वात् संज्ञामिति गम्यते। &quot;विभाषा श्वेः&quot; (६।१।<span class="prashna">३०) इत्यत्र प्रतिषेधमुखेन वाशब्दस्य 
प्रवृत्तिः स्यात्? </span><span class="prashna">विधिमुखेन वा? </span><span class="prashna">तत्र यदि प्रतिषेधमुखेन वा न भवतीत्येवं 
प्रवृत्तिः? </span>प्राप्तिपूर्वकत्वात् प्रतिषेधस्य यत्र स एव तस्य विषय इति कित्स्वेव विकल्पेन प्रतिषेधायेदं प्रवत्र्तते। तत्र &quot;वचिस्वपि&quot; <span class="sUtramIndex"><a href="../6/6.1.15.htm">६।१।१५</a></span> इत्यादिना ()आयतेः 
सम्प्रसारणस्य विहितत्वात्, न पित्सु; तत्र तस्य न केनचिद्विहितत्वात्। एकत्वच्चा-
स्य वाक्यस्य कित्सु च प्रतिषेधसम्पादन एव चरितार्थत्वात् नोपपद्यते पुनर्विधिमुखेन प्रवृत्तिः।<span class="prashna"> अथ विधिमुखेन वा भवतीत्येवं प्रवृत्तिः स्यात्? </span>यत्र प्राप्तिर्ना-
स्ति स एव विधिविषय इति पित्स्वेव विकल्पेन विध्यर्थः प्रवत्र्तते;तत्र चरितार्थ-
त्वात् न कित्सु। संज्ञाविधाने तु न दोषः; तस्यां हि सत्यां प्रतिषेधः प्रवत्र्त-
मानो योऽसौ सम्प्रसारणनिमित्तानिमित्तभेदाद्विषय आसीत् तं समीकरोति। सर्वस्याः
सम्प्रसारणनिमित्ततया तुल्यतामापादयति।तस्मिन् समीकृते किति च पिति च विकल्पः प्रव-
त्र्तमानो विधिमुकेन सर्वत्र पाक्षिकं कार्यं सम्पादयति, सम्प्रसारणं पक्षे भवतीति। अप्राप्तिस्तु पक्षे स्थितैवेति सर्वमिष्टं सिध्यति। तस्मादुभयत्र प्राप्तावप्रा-
प्तौ विभाषार्थमियं संज्ञा विधीयते। शुशावेति। &quot;टुओ()इआगतिवृद्ध्योः&quot; (धा।पा।१०१०), लिट्(), णल्, संप्रसारणे कृते वृद्ध्यावादेशौ। &quot;शुशुवतुः,शि()इआयतुः&quot; इति। 
&quot;अचि श्नुधातु&quot; <span class="sUtramIndex"><a href="../6/6.4.77.htm">६।४।७७</a></span> इत्यादिना इयङुवङौ॥

</div>


<div class="heading">बाल-मनोरमा</div>

<div>न वेति विभाषा <span class="sUtramIndex">२६, १।१।४३</span> </div><p><div>न वेति विभाषा। &quot;मेध्यः पशुरनड्वान्विभाषितः&quot; इत्यादियाज्ञिकप्रयोगे विभाषाशब्दः केवलविकल्पे दृष्टः। इह तु शास्त्रे निषेधो विकल्पश्चेति द्वयं मिलितं विभाषाशब्दार्थ इति बोधयितुमिदमारभ्यते। इतिशब्दाभावे, स्वं रूपं शब्दस्येति नवाशब्दयो स्वरूपपरत्वान्नवाशब्दयोर्विभाषासंज्ञेत्यर्थः स्यात्। ततश्च &quot;विभाषा ()ओ&quot; रित्यादौ नवाशब्दा४वादेशौ स्याताम्। इतिकरणे तु नायं दोषः। इतिर्हि प्रत्येकं संबध्यते। ततश्च &quot;न&quot; इति शब्देन योऽर्थो गम्यते निषेधः, &quot;वा&quot; इति शब्देन योऽर्थो गम्यते विकल्पस्तदुभयस्य मिलितस्य विभाषासंज्ञा स्यादित्यर्थः फलति। एवंच नवाशब्दार्थयोरेव संज्ञित्वं लभ्यते, न तु नवाशब्दस्वरूपयोरिति नोक्तदोषः। तदाह-निषेधविकल्पयोरित्यादि। उभयत्रविभाषार्थमिदं सूत्रम्। तथाहि--(प्राप्तविभाषा अप्राप्तविभाषा उभयत्रविभाषेति) त्रिविधा विभाषा। प्राप्तविभाषा यथा-विभाषा जसीति। वर्णाश्रमेतरे वर्णाश्रमेतरा इत्यत्र हि द्वन्द्वे चेति नित्यतया सर्वनामसंज्ञानिषेधे प्राप्ते विभाषेयम्। अप्राप्तविभाषा यथा--तीयस्य ङित्सु विभाषेति। द्वितीयस्मै द्वितीयायेत्यादौ तीयप्रत्ययस्य सर्वादिगणे पाठाऽभावादप्राप्ताया#ं सर्वनामसंज्ञायां विभाषेयम्। उभयत्रविभाषा यथा--विभाषा ()ओरिति। ()आयतेर्लिटि यङि च संप्रसारणविभाषेयम्। तत्र लिटि शुशाव, शि()आआय, शुशुवतुःशि()आयतुरित्याद्युदाहरणम्। यङि तु शोशूयते इति। अत्र यङंशेऽप्राप्तविभाषैवेयम्। लिटि तु द्विवचनबहुवचनेष्वपित्सु &quot;वचिस्वपियजादीनां किति&quot; इति नित्यतया सम्प्रसारणं प्राप्तम्, पित्सु त्वेकवचनेषु सम्प्रसारणं न प्राप्तमेव। &quot;असंयोगाल्लिट् कित्&quot; इति कित्त्वस्य अपित्स्वेव प्रवृत्तेः। एवं च प्राप्तेऽप्राप्ते चारम्भात् &quot;विभाषा ()ओ&quot;रित्युभयत्रविभाषेति स्तितिः। तत्र यदि &quot;नवेति विभाषा&quot; इति सूत्रं नारभ्येत, तर्हि &quot;अनड्वान्विभाषितः&quot; इत्यादियाज्ञिकप्रयोग इव विभाषा ()ओरित्यत्रापि केवलविकल्पः प्रतीयेत। भावोऽभावश्चेति द्वयं तावद्विकल्पः। ततश्च विभाषाश्रुतौ प्रवृत्तिस्दभावश्चेति द्वयमपि विधेयमिति लभ्यते। तत्र यदि &quot;विभाषा श्वेः&quot;इति विकल्पो विधिमुखः--&quot;लिटि ()आयतेः सम्प्रसारणं भवति न भवती-ति तर्हि पित्स्वेव विकल्पस्य प्रवृत्तिः स्यात्। तत्र हि सम्प्रसारणस्य वचिस्वपीति किति विहितस्य अप्राप्तत्वेन प्रथमं भवनांशो विधेयः, तस्य पाक्षिकत्वाय न भवतीत्यपि विधयम्। कित्सु तु प्रवृत्तिर्न स्यात्। तेषु हि वचिस्व पियजादीनां कितीति प्राप्तत्वात् प्रथमं भवनांशो न विधेयः। न भवतीत्यंश एव विधेयः। एवं च उभयांशविधेयत्वाऽलाभात्तत्र विकल्पविधिरयं न प्रवर्तेत, तत्र नित्यमेव सम्प्रसारणं स्यात्। यदि तु विकल्पो निषेधमुखः --लिटि ()आयतेः सम्प्रसारणं न भवति भवती&quot;ति, तर्हि कित्स्वेव प्रवृत्तिः स्यात्। तत्र हि वचिस्वपीति प्राप्तत्वान्न भवतीति प्रथमं विधेयम्। अभवनस्य पाक्षिकत्वलाभाय भवतीत्यपि विधेयम्। पित्सु तु प्रवृत्तिर्न स्यात्। तत्र सम्प्रसारणस्याऽप्राप्ततया न भवतीत्यंशस्य प्रथमं विध्यनर्हत्वात्। न च पित्सु विधिमुखः कित्सु निषेधमुख इत्युभयथापि प्रवृत्तिरिति वाच्यम्। सकृच्छ()तस्य विभाषाशब्दस्य क्वचिद्विधिमुखविकल्पबोधने क्वचिन्निषेधमुखविकल्पबोधने च असामथ्र्यात्। आवृत्त्या तद्बोधने तु स एव दोषः। &quot;नवेति विभाषे&quot;त्यारम्भे तु श्रुतक्रमानुरोधेन बोधान्नेत्यंशेन कित्सु पूर्वं निषेधः प्रवर्तते। ततः किदकिद्रूपे सर्वस्मिन् लिटि निःसम्प्रसारणतया ऐकरूप्यं प्रापिते सति, भवति न भवतीत्येकरूपेण विधिमुख एव विकल्पः प्रवर्तते। तदेवमुभयत्रविभाषार्थमिदं सूत्रम्। प्राप्तविभाषायां तु नास्योपयोगः, तत्र भवनांशस्य प्राप्तत्वेन विध्यनर्हत्वात्। अप्राप्तविभाषायामपि न तस्योपयोगः, तत्र अभवनांशस्य सिद्धत्वेन विध्यनर्हत्वात्। नचैवमपि &quot;उणादयो बहुलं&quot;&quot;ह्मकोरन्यतरस्याम्&quot;&quot;छन्दस्युभयथा&quot; &quot;अनुपसर्गाद्वा&quot; इत्यादिविधिषु विभाषाशब्दाऽभावात् केवलविकल्पविधौ वैरूप्यं दुर्वारमिति वाच्यम्, विभाषाशब्दस्याऽत्र सूत्रे विकल्पवाचकशब्दोपलक्षणत्वात्। एवं च लोके ये विकल्पपर्यायाः शब्दास्ते सर्वेऽस्मिन् शास्त्रे निषेधविकल्पयोः प्रत्यायका इति सूत्रार्थपर्यवसानं बोध्यम्। भाष्ये तु विभाषादिशब्दानां लोकवदेव केवलविकल्पपरत्वेऽपि लक्ष्यानुरोधेनैव क्वचिद्विधिमुखेन क्वचिन्निषेधमुखेन विकल्पस्य प्रवृत्युपपत्तेरेतत्सूत्रं प्रत्याख्यातमित्यलं बहुना।<P></div>


<div class="heading">तत्त्व-बोधिनी</div>

<div>न वेति विभाषा <span class="sUtramIndex">२३, १।१।४३</span> </div><p><div>न वेति विभाषा। &quot;ने&quot;ति प्रतिषेधो &quot;वे&quot;ति विकल्पस्तदाह-निषेधविकल्पयोरिति। &quot;विभाषाश्वेः&quot; इत्यादिषु प्रतिषेधविकल्पावुपतिष्ठेते, तत्र प्रतिषेधेन समीकृते विषये पश्चाद्विकल्पः प्रवर्तते। शुशाव शि()आआयेत्यत्राऽप्राप्तौ विकल्पः, शुशुवतुः शि()इआयतुरित्यादौ तु &quot;वचिस्वपी&quot;ति नित्यप्राप्ताविति विवेकः। अत्रेदं बोध्यम्-&quot;इति&quot; शब्दः काकाक्षिन्यायेनेभाभ्यां सम्बध्यते। स च पदार्थविपर्यासकृत्। तेन निषेधो विकल्पश्च नवाशब्दार्थः संज्ञी। विभाषाशब्दार्थो विकल्पः संज्ञा। उभयत्रविभाषार्थं चेदं सूत्रम्। प्राप्तविभाषायामप्राप्तविभाषायां च नास्योपयोगः। प्राप्तविभाषायां भावांऽशस्य सिद्धत्वेन विभाषाश्रुत्या &quot;पक्षे भवती&quot;ति भावांषमनूद्य &quot;पक्षे न भवती&quot;त्यभावांशमनूद्य &quot;पक्षे भवती&quot;ति भावांशमात्रकरणात्। &quot;विभाषा श्वेः&quot; इत्युभयत्रविभाषायां तु यदि विधिमुखेन प्रवृत्तिस्तर्हि पित्स्वेव सम्प्रसारणविकल्पः स्यात् , कित्सु तु यजादित्वात् &quot;वचिस्वपि-&quot; इति नित्यमेव स्यात्। अथ प्रतिषेधमुखेन प्रवृत्तिस्तर्हि कित्स्वेव प्रवृत्तिः-स्यान्न तु पित्सु। नच पित्सु विधिमुखेन कित्सु तु निषेधमुखेनेत्युभयथापि प्रवृत्तिरस्त्विति वाच्यम्, वैरूप्यलक्षणवाक्यबेदप्रसङ्गात्। संज्ञाकरणे तु श्रुतक्रमानुरोधेन &quot;ने&quot;ति प्रतिषेधः प्रथमं कित्सु प्रवत्र्तते, ततः किदकिद्रूप सर्वस्मिल्लिटि एकरूपं प्रापिते सति &quot;पक्षे भवती&quot;त्यकरूपेण विधिमुखेनैव प्रवर्तते।<span class="prashna"> इतीति किम्? </span>घुसंज्ञावत् &quot;स्वं रूप&quot;मिति वचनाच्छब्दस्य संज्ञा मा भूत्। तथाहि सति &quot;विभाषा श्वेः&quot; इत्यस्य नवाशब्दः ()आयतेरादेश इत्यर्थः स्यात्। इतिशब्दे तु सति अर्थः संज्ञीति लभ्यते। तथाहि-लोके ह्रर्थप्रधानः शब्दः। &quot;गौरित्ययमाहे&quot;त्यादौ तु शब्दस्वरूपपरः संपद्यते। व्याकरणे तु &quot;स्वं रूप&quot;मिति परिभाषाणात्स्वरूपपरत्वमौत्सर्गिकम्। इतिशब्दसमभिव्याहारे त्वर्थपरतेति विशेषः। इदमेवोतिशब्दस्य पदार्थविपर्यासकत्वं नाम। संज्ञात्वमर्थस्यैव नतु विभाषाशब्दस्येति व्याख्यानस्य &quot;ह्मक्रोरन्यतरस्या&quot;-मित्यादौ वैरूप्योद्धारः फलम्। उभयत्रविभांषा हि तत्सूत्रम्, अभ्यवपूर्वस्य हरतेर्भक्षणार्थत्वाद्विकारार्थस्य करोतेरकर्मकत्वाच्च &quot;गतिबुद्धी&quot;त्यादिना अणौ कर्तुर्णौ कर्मत्वे प्राप्ते अर्थान्तरे चाऽप्राप्ते तदारम्भात्। उदाह्मतं च भाष्ये-&quot;प्राप्ते तावत्-अभ्यवहारयति सैन्धवान्, अभ्यवहारयति सैन्धवैः। विकारयत#इ सैन्धवान्, विकारयति सैन्धवैः। अप्राप्ते तु-हरति भारं देवदत्तः, हारयति भारं देवदत्तम्, हारयति भारं देवदत्तेन। करोति कटं देवदत्तः, कारयति कटं देवदत्तम् , कारयति कटं देवदत्तेने&quot;ति दिक्। <P></div>


</body></html>