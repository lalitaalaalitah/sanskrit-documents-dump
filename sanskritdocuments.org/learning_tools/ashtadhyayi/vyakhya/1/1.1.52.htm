<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.50.htm">पूर्वम्: १।१।५०</a></div><div class="sUtramIndexAnantaram"><a href="../1/1.1.52.htm">अनन्तरम्: १।१।५२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अलोऽन्त्यस्य॥ <span class="sUtramIndex"><a href="GoToSutram\1.1.51">१।१।५१</a></span>


<p><span class="section">पदच्छेदः॥</span> 

अलः <span class="vibhaktiH">६।१</span>  <a class="anuvRittiH-adhaH" href="../1/1.1.53.htm">५३</a> अन्त्यस्य <span class="vibhaktiH">६।१</span>  <a class="anuvRittiH-adhaH" href="../1/1.1.52.htm">५२</a> षष्ठी <span class="vibhaktiH">१।१</span>  <a class="anuvRittiH-upari" href="../1/1.1.48.htm">४८</a> 

<p><span class="section">अर्थः॥</span> 

<div>षष्ठीनिर्दिष्टः आदेशः अन्त्यस्य अलः स्थाने भवति।</div>


<p><span class="section">उदाहरणम्॥</span> 

<div>द्यौः। सः। पञ्चगोणिः।</div>


<div class="heading">काशिका-वृत्तिः</div>

<div>अलो ऽन्त्यस्य  <span class="sUtramIndex">१।१।५२</span> </div><p><div>षष्ठीनिर्दिष्टस्य य उच्यते आदेशः, सो ऽन्त्यस्य अलः स्थाने वेदितव्यः। इद् गोण्याः <span class="sUtramIndex"><a href="../1/1.2.50.htm">१।२।५०</a></span>  पञ्चगोणिः। दशगोणिः। </div>


<div class="heading">लघु-सिद्धान्त-कौमुदी</div>

<div>अलोऽन्त्यस्य <span class="sUtramIndex">२१, १।१।५१</span> </div><p><div>षष्ठीनिर्दिष्टाऽन्त्यस्याल आदेशः स्यात्। इति यलोपे प्राप्ते - (यणः प्रतिषेधो वाच्यः)। सुद्ध्युपास्यः। मद्धरिः। धात्रशः। लाकृतिः॥</div>


<div class="heading">न्यासः</div>

<div>अलोऽन्त्यस्य। <span class="sUtramIndex">, १।१।५१</span> </div><p><div>अल्ग्रहणमन्त्यस्य विशेषणम्, नादेशस्य; अन्यथा ह्रलन्त्यस्येत्येवं 
ब्राऊयात्। आदेशः पुनरत्रैकाल्लभ्यते। अन्यस्य &quot;अनेकाल्शित् सर्वस्य&quot; <span class="sUtramIndex"><a href="../1/1.1.54.htm">१।१।५४</a></span> इति सर्वादेशतां वक्ष्यति। &quot;षष्ठीनिर्दिष्टस्य&quot; इति। सामान्यवचनेऽपि &quot;षष्ठी स्थानेयोगा&quot; (१।१४९) इत्यधिकारात् स्थानषष्ठ()आ निर्दिष्टस्येति वेदितव्यम्; अन्यथा टित्किन्मितोऽप्यवयवसम्बन्धषष्ठीनिर्दिष्टा विधीयमाना अन्त्यस्य स्युः। &quot;इद् गोण्याः&quot; <span class="sUtramIndex"><a href="../1/1.2.50.htm">१।२।५०</a></span> इति। येयं षष्ठी सान्त्यमलं नीयते- अन्त्यस्याल इत्त्वमिति। &quot;पञ्चगोणिः&quot; इति।
पञ्चभिर्गोणीभिः क्रीत इति &quot;तद्धितार्थोत्तरपदसमाहारे च&quot; <span class="sUtramIndex"><a href="../2/2.1.50.htm">२।१।५०</a></span> इति समासः। &quot;तेन
क्रीतम्&quot; <span class="sUtramIndex"><a href="../5/5.1.36.htm">५।१।३६</a></span> इति &quot;प्राग्वहतेष्ठक्&quot; <span class="sUtramIndex"><a href="../4/4.4.1.htm">४।४।१</a></span> &quot;अध्यर्धपूर्वद्विगोर्लुगसंज्ञा-याम्&quot; <span class="sUtramIndex"><a href="../5/5.1.28.htm">५।१।२८</a></span> इति तस्य लुक्। यद्यलोऽन्त्यस्य षष्ठीनिर्दिष्टस्यादेशो भवति,&quot;
इदोऽय् पुंसि&quot; <span class="sUtramIndex"><a href="../7/7.2.111.htm">७।२।१११</a></span> इत्यतः &quot;इदः&quot; इत्यनुवृत्तेः &quot;हलि लोपः&quot;<span class="sUtramIndex"><a href="../7/7.2.113.htm">७।२।११३</a></span>
विधीयमान इद्रूपस्य योऽन्त्यस्तस्य स्यात्। तथा च - आभ्यामिति न सिध्येत्, नैष 
दोषः; &quot;नानार्थकेऽलोऽन्त्यविधिरनभ्यासविकारेषु&quot; (व्या।प।६२) इति परिभाषया न 
भविष्यति॥

</div>


<div class="heading">बाल-मनोरमा</div>

<div>अलोऽन्त्यस्य <span class="sUtramIndex">४४, १।१।५१</span> </div><p><div>अलोऽन्त्यस्य। &quot;अ&quot;लिति प्रत्याहारो वर्णपर्यायः। &quot;अल&quot; इति षष्ठ()न्तम्। &quot;षष्ठी स्थानेयोगा&quot; इत्यतः &quot;षष्ठी स्थाने इत्यनुवर्तते। तच्च षष्ठीति प्रथमान्तं तृतीयान्ततया विपरिणम्यते। &quot;निर्दिष्टस्ये&quot;ति शेषः। &quot;स्थाने&quot; इत्यनन्तरं &quot;विधीयमान&quot; इति शेषः। स्थाने विधीयमान आदेशः षष्ठीनिर्दिष्टस्य योऽन्त्योऽल् तस्य स्यादित्यर्थः। तदाह--षष्ठीत्यादिना। &quot;त्यदादीनामः&quot;-यः सः। आदेश इति किम्?, &quot;आर्धधातुकस्येट्&quot; तृच ऋकारात् पूर्वो मा भूत्। अल इति किम्?। पदस्येत्यधिकृत्य विधीयमानं वसुरुआंस्विति दत्वं परमानडुभ्द्यामित्यत्राऽन्त्यस्य कृत्स्नस्य पदस्य मा भूत्।<P></div>


<div class="heading">तत्त्व-बोधिनी</div>

<div>अलोऽन्त्यस्य <span class="sUtramIndex">३८, १।१।५१</span> </div><p><div>अलोऽन्त्यस्य। स्थानषष्ठीनिर्दिष्टस्य य उच्यते सोऽन्त्यस्यालः स्थाने स्यादित्यर्थः। &quot;त्यदादीनामः&quot;। सः, यः। स्थानषष्ठीति किम्?, &quot;आर्धधातुकस्यैट्&quot; तृच् ऋकारात्पूर्वो मा भूत्। इदं च &quot;षष्ठी स्थाने&quot; इत्यनुवृत्त्या लभ्यते। अल इति किम्?, &quot;पदस्ये&quot;त्यधिकृत्य विधीयमानं &quot;वसुरुआंसु&quot; इति दत्वं परमानडुद्भयामित्यादावन्त्यस्य पदस्य मा भूत्। <P></div>


</body></html>