<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.59.htm">पूर्वम्: १।१।५९</a></div><div class="sUtramIndexAnantaram"><a href="../1/1.1.61.htm">अनन्तरम्: १।१।६१</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

प्रत्ययस्य लुक्श्लुलुपः॥ <span class="sUtramIndex"><a href="GoToSutram\1.1.60">१।१।६०</a></span>


<p><span class="section">पदच्छेदः॥</span> 

प्रत्ययस्य <span class="vibhaktiH">६।१</span> लुक्-श्लु-लुपः <span class="vibhaktiH">१।३</span> अदर्शनम् <span class="vibhaktiH">१।१</span>  <a class="anuvRittiH-upari" href="../1/1.1.59.htm">५९</a> 

<p><span class="section">समासः॥</span> 

<div>लुक् च श्लु च लुप् च लुक्श्लुलुपः, इतरेतरद्वन्द्वः</div>


<p><span class="section">अर्थः॥</span> 

<div>({इति} इत्येतत् पदम् अत्रापि सम्बध्यते)॥ प्रत्ययस्य अदर्शनस्य लुक्-श्लु-लुप् इत्येताः संज्ञाः भवन्ति।</div>


<p><span class="section">उदाहरणम्॥</span> 

<div>लुक् - विशाखः स्तौति।
श्लु - जुहोति।
लुप् - वरणाः पञ्चालाः।</div>


<div class="heading">काशिका-वृत्तिः</div>

<div>प्रत्ययस्य लुक्श्लुलुपः  <span class="sUtramIndex">१।१।६१</span> </div><p><div>अदर्शनम् इति वर्तते। प्रत्यय। अदर्शनस्य लुक्, श्लु, लुपित्येताः संज्ञा भवन्ति। अनेकसंज्ञाविधनाच्च तद्भावितग्रहणम् इह विज्ञायते। लुक्संज्ञाभावितं प्रत्ययादर्शनं लुक्संज्ञम् भवति, श्लुसंज्ञाभावितं श्लुसंज्ञं भवति, लुप्संज्ञा भावितं लुप्संज्ञं भवति। तेन संज्ञानां सङ्करो न भवति। विधिप्रदेशेषु च भाविनी संज्ञा विज्ञायते। अत्ति। जुहोति। वरणाः।<span class="prashna"> प्रत्ययग्रहणम् किम्? </span>अगस्तयः। कुण्डिनाः। लुक्श्लुलुप्प्रदेशाः  लुक्तद्धितलुकि <span class="sUtramIndex"><a href="../1/1.2.49.htm">१।२।४९</a></span>, जुहोत्यादिभ्यः श्लुः <span class="sUtramIndex"><a href="../2/2.4.75.htm">२।४।७५</a></span>, जनपदे लुप् <span class="sUtramIndex"><a href="../4/4.2.70.htm">४।२।७०</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>प्रत्ययस्य लुक्श्लुलुपः <span class="sUtramIndex">१८९, १।१।६०</span> </div><p><div>लुक्श्लुलुप्शब्दैः कृतं प्रत्ययादर्शनं क्रमात्तत्तत्संज्ञं स्यात्॥</div>


<div class="heading">न्यासः</div>

<div>प्रत्ययस्य लुक्?श्लुलुपः। <span class="sUtramIndex">, १।१।६०</span> </div><p><div>यथा वृद्धिशब्दस्तद्भावितानमतद्भावितानामपि संज्ञा, तथा लुगित्यादिका
अप्यतद्भावितस्यापि संज्ञाः प्राप्नुवन्ति, ततश्च संज्ञासंकरः स्यात्। संज्ञासंकरे हि सति संकीर्येरन्नित्यत आह-- &quot;अनेकसंज्ञाविधानाच्च&quot; इत्यादि। यद्यतद्भावितस्या-
प्येताः संज्ञाः स्युः, अनेकसंज्ञाकरणमर्थकं स्यात्; एकस्यैव सर्वकार्यसिद्धः। 
तस्मादनेकसंज्ञाविधानाद् यददर्शनं यया संज्ञयोच्चारितया भावितम्= निष्पादितं, तस्यैव प्रत्ययादर्शनस्य सा संज्ञा, नान्यस्येति न भवति संकरः। एवं तर्हीतरेतराश्रयदोषः प्राप्नोति, तथा हि-- संज्ञया विशिष्टमदर्शनं भाव्यम्, सति च तस्मिन् प्रत्यया-
दर्शने संज्ञया भाव्यमित्यत आह-- &quot;विधिप्रदेशेषु च&quot; इत्यादि। तददर्शनं विधीयते यस्य विहितस्य लुगित्येवमादिकाः संज्ञा भवन्तीति भाविन्याः संज्ञया विज्ञानान्न भवतीतरेतराश्रयदोषः।
&quot;अत्ति&quot; इति। &quot;अदिप्रभृतिभ्यः शपः&quot; <span class="sUtramIndex"><a href="../2/2.4.72.htm">२।४।७२</a></span> इति शपो लुक्। &quot;जुहोति&quot; इति। 
&quot;जुहोत्यादिभ्यः श्लुः&quot; <span class="sUtramIndex"><a href="../2/2.4.75.htm">२।४।७५</a></span>। &quot;वरणाः&quot; इति। वरणानां वृक्षाणामदूरभवो ग्राम इति। &quot;प्राग्दीव्यतोऽण्&quot; <span class="sUtramIndex"><a href="../4/4.1.83.htm">४।१।८३</a></span> तस्य &quot;वरणादिभ्यश्च&quot; <span class="sUtramIndex"><a href="../4/4.2.81.htm">४।२।८१</a></span> इति लुप्।
&quot;अगस्तयः, कुण्डिनाः&quot; इति। यदि प्रत्ययग्रहमं न क्रियेत, आगस्त्यस्याप-
त्यानि बहूनि &quot;ऋष्यन्धकवृष्णिकुरुभ्यः&quot; <span class="sUtramIndex"><a href="../4/4.1.114.htm">४।१।११४</a></span> इति ऋष्यण्। कुण्डिन्या अपत्यानि बहूनि गर्गादित्वाद् यञ् <span class="sUtramIndex"><a href="../4/4.1.165.htm">४।१।१६५</a></span>, तयोरागस्त्यकौण्डिन्यशब्दयोर्जसि परतो यदा &quot;
आगस्त्यकौण्डिन्ययोरगस्तिकुण्डिनच्&quot; <span class="sUtramIndex"><a href="../2/2.4.70.htm">२।४।७०</a></span> इति लुक् क्रियते,अगस्तिकुण्डिनचौ 
चादेशौ; तदा वैषम्यादेकैकस्य षष्ठीनिर्दिष्टस्य स्थानिनस्त्रय आदेसाः पर्यायेण 
स्युः। तत्र यदा लुक् क्रियते तदा विभक्तिमात्रस्य श्रवणं प्राप्नोति। अथाप्यलोऽ-
न्त्यस्य स्यात्ेवमप्यागस्त्यः,कौण्()डिन्यः इति स्यात्; अगस्तयः, कुण्डिना इति चेष्यते। यदाप्यागस्त्यशब्दस्य कुण्डिनजादेशः, कौण्डिन्यशब्दस्य चागसत्यादेशः, तथाप्यनिष्टमेव प्राप्नोति। आगस्त्यशब्दस्य हि जसन्तस्य अगस्तयैति रूपमिष्यते, कौण्डिन्यशब्दस्य तु कुण्डिना इति। अत एवागस्तयः कुण्डिना इत्यनयानुपूव्र्या तयोरुपन्यासः।
अथाप्यान्तरतम्यादागस्त्यशब्दस्यागस्तिशब्द एवादेशो भवति,<span class="prashna"> न कुण्डिनजिति? </span>
कौण्डिन्यशब्दस्यापि कुण्डिनजादेशो भवति,<span class="prashna"> नागस्तिशब्द इति? </span>एवमपि नैवानिष्टापत्ते-
र्मुक्तिः। तथा हि-- एवं ह्रगस्तयः, कुण्डिना इति च सिध्यति, तथापि प्राग्दीव्यतीये-ऽजादौ प्रत्यये विवक्षिते सति &quot;वृद्धाच्छः&quot; <span class="sUtramIndex"><a href="../4/4.2.113.htm">४।२।११३</a></span> इति च्छोः न स्यात्वृद्ध-त्वात्। प्रकृतेः। प्रत्ययग्रहणे तु सति तददर्शनस्यैवेयं संज्ञा विहितेति तस्यैव लुग् भवति। परिजादिप्रत्ययविवक्षायामपि &quot;गोऽत्रेऽलुगचि&quot; <span class="sUtramIndex"><a href="../4/4.1.89.htm">४।१।८९</a></span> इति लुकि 
प्रतिषिद्धे वृद्धाच्छप्रत्ययश्च। अगस्तीनां छात्रा आगस्तीया इति। कौण्डिन्यशब्दात् तु सत्यपि लुकि &quot;कण्वादिभ्यो गोत्रे&quot; <span class="sUtramIndex"><a href="../4/4.2.110.htm">४।२।११०</a></span> इत्यणेव भवति-- कौण्डिन्याश्चात्रा इति। तेन तत्र छप्रत्ययाभावदोषो न प्रसञ्जनीयः।

</div>


<div class="heading">बाल-मनोरमा</div>

<div>प्रत्ययस्य लुक्श्लुलुपः <span class="sUtramIndex">२५८, १।१।६०</span> </div><p><div>अतो नैवमर्थः, किं तु लुक्श्लुलुप इत्यावर्तते। ततश्च लुक् श्लु लुप इत्युच्चार्य विहितं प्रत्ययाऽदर्शनं यथासङ्ख्यपरिभाषया क्रमाल्लुगादिसंज्ञं स्यादिति लभ्यते, अतो नोक्तसङ्कर इत्यभिप्रेत्याह-लुक्श्लुलुप्शब्दैरित्यादिना। &quot;फले लुक्&quot;, &quot;जुहोत्यादिभ्यः श्लुः&quot; &quot;जनपदे लुप्&quot; इत्यादिविधिप्रदेशेषु &quot;अस्य सूत्रस्य शाटकं वये&quot;तिवद्भाविज्ञानान्नान्योन्याश्रयः। तदेवं कतिशब्दस्य षट्संज्ञायाम्--।<P></div>


<div class="heading">तत्त्व-बोधिनी</div>

<div>पत्ययस्य लुक्श्लुलुपः <span class="sUtramIndex">२१९, १।१।६०</span> </div><p><div>पत्ययस्य लुक्श्लुलुपः। &quot;अदर्शनं लोपः&quot;इत्यतोऽनुवृत्तस्याऽदर्शनस्यानेकसंज्ञाकरणसामथ्र्यात्तन्त्त्राद्यश्रित्य तद्भावितसंज्ञा इह विज्ञायन्ते, तेन संज्ञासङ्करोऽत्र न भवति, तदेतदाह--लुक्श्लुलुप्शब्दैरित्यादि। सति तु संज्ञासङ्करे &quot;हन्ती&quot;त्यत्र शब्लुकि &quot;श्लौ&quot;इति द्वित्वं स्याति। &quot;जुहेती&quot;त्यत्र श्लौ सति &quot;उतोवृद्धिर्लुकि हली&quot;ति वृद्धिः स्यात्। न च तत्र &quot;अभ्यस्तस्य ने&quot;त्यनुवृत्तेर्योयोति नोनोतीत्यादाविव वृद्धिर्न भविष्यतीति वाच्यं, संज्ञासङ्करपक्षे तदनुवृत्त्यसंभवात्, अन्यथा सूत्रस्य निर्विषयत्वापत्तेः। न च &quot;यौती&quot;त्यादिरवकाशः, संज्ञसङ्करे तत्रापि द्वित्वस्य दुर्वारत्वादिति भावः। &quot;फले लुक्&quot; &quot;जुहोत्यादिभ्याः श्लुः&quot;&quot;जनपदे लु&quot;बित्यादिविधिप्रदेशेषु सूत्रशाटक वद्भाविसंज्ञाविज्ञानान्नान्योन्याश्रयः।<P></div>


</body></html>