<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.56.htm">पूर्वम्: १।१।५६</a></div><div class="sUtramIndexAnantaram"><a href="../1/1.1.58.htm">अनन्तरम्: १।१।५८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु॥ <span class="sUtramIndex"><a href="GoToSutram\1.1.57">१।१।५७</a></span>


<p><span class="section">पदच्छेदः॥</span> 

न <span class="vibhaktiH">०</span> पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु <span class="vibhaktiH">७।३</span> अचः <span class="vibhaktiH">६।१</span>  <a class="anuvRittiH-upari" href="../1/1.1.56.htm">५६</a> परस्मिन् <span class="vibhaktiH">७।१</span>  <a class="anuvRittiH-upari" href="../1/1.1.56.htm">५६</a> पूर्वविधौ <span class="vibhaktiH">७।१</span>  <a class="anuvRittiH-upari" href="../1/1.1.56.htm">५६</a> स्थानिवत् <span class="vibhaktiH">०</span>  <a class="anuvRittiH-upari" href="../1/1.1.55.htm">५५</a> आदेशः <span class="vibhaktiH">१।१</span>  <a class="anuvRittiH-upari" href="../1/1.1.55.htm">५५</a> 

<p><span class="section">समासः॥</span> 

<div>पदे अन्तः पदान्तः, सप्तमीतत्पुरुषः। पदान्तश्च द्विर्वचनं च, वरे च यलोपश्च, स्वरश्च, सवर्णश्च, अनुस्वारश्च, दीर्घश्च् जश् च, चर् च, पदान्तद्विर्वचन॰चरः, एतेषां विधयः तेषु पदान्तद्विर्वचन॰विधिशु, द्वन्द्वगर्भः षष्ठीतत्पुरुषः।</div>


<p><span class="section">अर्थः॥</span> 

<div>पदान्त-द्विर्वचन-वरे-यलोप-स्वर-सवर्ण-अनुस्वार-दीर्घ-जश्-चर् इत्येतेषु विधिषु परनिमित्तकः अजादेशः पूर्वविधौ कर्त्तव्ये स्थानिवत् न भवति।</div>


<p><span class="section">उदाहरणम्॥</span> 

<div>पदान्तविधौ - कौ स्तः, यौ स्तः। तानि सन्ति यानि सन्ति।
द्विर्वचनविधौ - दद्ध्यत्र, मद्ध्वत्र।
वरेविधौ - अप्सु यायावरः प्रवपेत पिण्डान्।
यलोपविधौ - कण्डूतिः।
स्वरविधौ - चिकीर्षकः, जिहीर्षकः।
सवर्णविधौ - शिण्ढि, पिण्ढि।
अनुस्वारविधौ - शिंषन्ति, पिंषन्ति।
दीर्धविधौ - प्रतिदीव्ना,  प्रतिदीव्ने।
जश्विधौ - सग्धिश्च मे सपीतिश्च मे, बब्धां ते हरी धानाः।
चर्विधौ - जक्षतुः जक्षुः अक्षन्नमीमदन्त पितरः।


</div>


<div class="heading">काशिका-वृत्तिः</div>

<div>न पदान्तद्विर्वचनवरेयलोपस्वरसवर्ण। अनुस्वारदीर्घजश्चर्विधिषु  <span class="sUtramIndex">१।१।५८</span> </div><p><div>पूर्वेण अतिप्रसक्तः स्थानिवद्भाव एतेषु विधिषु प्रतिषिध्यते। पदान्तविधिं प्रत्यजादेशो न स्थानिवद् भवति। कौ स्तः। यौ स्तः। तानि सन्ति। यनि सन्ति। श्नसोरल्लोपः क्ङिति सार्वधातुके इति परनिमित्तकः, स पूर्वविधावावादेशे यणादेशे च कर्तव्ये स्थानिवत् स्यात्, अस्माद् वचनान् न भवति। द्विर्वचनविधिः  द्विर्वचनविधिं प्रति न स्थानिवद् भवति। दद्ध्यत्र। मद्ध्वत्र। यणादेशः परनिमित्तकः, तस्य स्थानिवद्भावातनचि च <span class="sUtramIndex"><a href="../8/8.4.46.htm">८।४।४६</a></span> इति धकारस्य द्विर्वचनं न स्यादस्माद् वचनाद् भवति। वरेविधिः  वरे यो ऽजादेशः स पूर्वविधिं प्रति न स्थानिवद् भवति। अप्सु यायावरः प्रवपेत पिण्डान्। यातेः यङन्तात् यश्च यङः <span class="sUtramIndex"><a href="../3/3.2.176.htm">३।२।१७६</a></span> इति वरचि कृते अतो लोपः <span class="sUtramIndex"><a href="../6/6.4.48.htm">६।४।४८</a></span> परनिमित्तकः, तस्य स्थानिवत्त्वादतो लोप इटि च <span class="sUtramIndex"><a href="../6/6.4.64.htm">६।४।६४</a></span> इत्याकारलोपः स्याद्, अस्माद् वचनान् न भवति। यलोपविधिः  यलोपविधिं प्रत्यजादेशो न स्थानिवद् भवति। कण्डूतिः। कण्डूयतेः क्तिनि कृते, अतो लोपः परनिमित्तकः, लोपो व्योर् वलि <span class="sUtramIndex"><a href="../6/6.1.64.htm">६।१।६४</a></span> इति यलोपे स्थानिवत् स्यादस्माद् वचनान् न भवति। स्वरविधिः  स्वरविधिं प्रति अजादेशो न स्थानिवद् भवति। चिकीर्षकः। जिहीर्षकः ण्वुलि कृते अतो लोपः परनिमित्तकः, लिति <span class="sUtramIndex"><a href="../6/6.1.187.htm">६।१।१८७</a></span> प्रत्ययात् पूर्वम् उदात्तम्, इति स्वरे कर्तव्ये न स्थानिवद् भवति इति। सवर्णविधिः  सवर्णविधिं प्रति अजादेशो न स्थानिवद् भवति। शिण्ढि। पिण्ढि। शिषेः पिषेश्च लोण्मध्यमपुरुषैकवचने रुद्ादिभ्यः श्नम् <span class="sUtramIndex"><a href="../3/3.1.78.htm">३।१।७८</a></span>। हित्वधित्वष्टुत्वजश्त्वेषु कृतेषु, श्नसोरल्लोपः क्ङिति सार्वधातुके परनिमित्तकः, अनुस्वारस्य ययि परसवर्णे कर्तव्ये न स्थानिवद् भवति। अनुस्वारविधिः  अनुस्वारविधिं प्रति अजादेशो न स्थानिवद् भवति। शिंषन्ति। पिंषन्ति। नश्च अपदान्तस्य झलि <span class="sUtramIndex"><a href="../8/8.3.24.htm">८।३।२४</a></span> इति अनुस्वारे कर्तव्ये श्नसोरल्लोपः न स्थानिवद् भवति। दीर्घविधिः  दीर्घविधिं प्रति अजादेशो न स्थानिवद् भवति। प्रतिदीव्ना। प्रतिदीव्ने। प्रतिदिवनित्येतस्य भस्य <span class="sUtramIndex"><a href="../6/6.4.129.htm">६।४।१२९</a></span> इत्यधिकृत्य तृतीयैकवचने चतुर्थ्येकवचने च अल्लोपो ऽनः <span class="sUtramIndex"><a href="../6/6.4.134.htm">६।४।१३४</a></span> इत्यकारलोपः परनिमित्तकः, तस्य स्थानिवद्भावाद् हलि च <span class="sUtramIndex"><a href="../8/8.2.77.htm">८।२।७७</a></span> इति दीर्घत्वं न स्यात्, न ह्ययं वकारो हल्परः इति, अस्माद् वचनाद् भवति। जश्विधिः  जश्विधिं प्रत्यजादेशो न स्थानिवद् भवति। सग्धिश्च मे सपीतिश्च मे। बब्धां ते हरी धानाः। अदेः क्तिनि बहुलं छन्दसि <span class="sUtramIndex"><a href="../2/2.4.39.htm">२।४।३९</a></span> इति घस्लाऽदेशः। घसिभसोर् हलि च <span class="sUtramIndex"><a href="../6/6.4.100.htm">६।४।१००</a></span> इत्युपधलोपः। झलो जह्लि <span class="sUtramIndex"><a href="../8/8.2.26.htm">८।२।२६</a></span> इति सकारलोपः। झषस् तथोर् धो ऽधः <span class="sUtramIndex"><a href="../8/8.2.40.htm">८।२।४०</a></span> इति धत्वम्। उपधालोपस्य स्थानिवत्तवात् झलां जस् झसि <span class="sUtramIndex"><a href="../8/8.4.52.htm">८।४।५२</a></span> इति घकारस्य जश्त्वं न स्यात्, अस्माद् वचनाद् भवति। समना ग्धिः। समानस्य सभावः। सग्धिः। बब्धाम् इति भसेर्लोड्द्विवचने शपः स्लुः, द्विर्वचनम्, अभ्यासकार्यम्, घसिभसोर् हलि च <span class="sUtramIndex"><a href="../6/6.4.100.htm">६।४।१००</a></span> इति उपधालोपः, झलो झलि <span class="sUtramIndex"><a href="../8/8.2.26.htm">८।२।२६</a></span> इत् सकारलोपः, झषस् तथोर् धो ऽधः <span class="sUtramIndex"><a href="../8/8.2.40.htm">८।२।४०</a></span> इति धत्वम्। उपधलोपस्य स्थानिवत्त्वात् झलाम् जश् झशि <span class="sUtramIndex"><a href="../8/8.4.52.htm">८।४।५२</a></span> इति जश्त्वं न स्यात्, अस्माद् वचनाद् भवति। चर्विधिः  चर्विधिं प्रति अजादेशो न स्थानिवद् भवति। जक्षतुः। जक्षुः। अक्षन् पितरो ऽमीमदन्त पितरः। लिड्द्विवचनबहुवचनयोरदेर् घस्लाऽदेशः। गमहनजनखनघसां लोपः क्ङित्यनङि <span class="sUtramIndex"><a href="../6/6.4.98.htm">६।४।९८</a></span> इति उपधालोपः, द्विर्वचनम्, अभ्यासकार्यम्। तत्र उपधालोपस्य स्थानिवत्त्वात् खरि च <span class="sUtramIndex"><a href="../8/8.4.54.htm">८।४।५४</a></span> इति घकारस्य चर्त्वं न स्याद्, अस्माद् वचनाद् भवति। शासिवसिघसीनां च <span class="sUtramIndex"><a href="../8/8.3.60.htm">८।३।६०</a></span> इति शत्वम्। अक्षनिति अदेः लुङ् बहुवचने घस्लाऽदेशः, च्लेरागतस्य मन्त्रे घसह्वर <span class="sUtramIndex"><a href="../2/2.4.80.htm">२।४।८०</a></span> इति लुक्। गमहनजनखनघसां लोपः क्ङित्यनङि <span class="sUtramIndex"><a href="../6/6.4.98.htm">६।४।९८</a></span> इत्युपधालोपः, तस्य स्थानिवत्त्वात् खरि च <span class="sUtramIndex"><a href="../8/8.4.54.htm">८।४।५४</a></span> इति चर्त्वं न स्यात्, अस्माद् वचनाद् भवति। स्वरदीर्घयलोपेशु लोपाजादेशो न स्थानिवद् भवति। अन्यत्र स्थानिवदेव। तेन बहुखट्वकह्, किर्योः, गिर्योः, वाय्वोः इति स्थानिवत्त्वात् स्वरदीर्घयलोपा न भवन्ति। </div>


<div class="heading">न्यासः</div>

<div>न पदानतद्विर्वचनरेयलोपस्वरसवर्णानुस्वारदीर्घजश्चर्विधिषु। <span class="sUtramIndex">, १।१।५७</span> </div><p><div>अत्रापि विधिशब्दो भावसाधनः कर्मसाधनश्च। स च प्रत्येकमभिसम्बध्यते। तत्र 
यथायोगं क्वचित् भावसाधन आश्रीयते, क्वचित् कर्मसाधनः। तत्र द्विर्वचनविधौ भावसाधनः, तत्र हि तदेव विधातव्यम्, न हि तस्यावस्थितस्य किञ्चित् कार्यम्। अन्यत्र तु कर्मसाधनः। तत्र हि व्यवस्थितस्य पदान्तादेः कार्यान्तरविधानात्।
&quot;कौ स्तः, यौ स्तः&quot; इति। अस्तेर्लट्, तस्, अदादित्वाच्छपो लुक्, पूर्वविधा-वावादेशे यणादेशे च कत्र्तव्ये स्थानिवत् स्यादिति। कथं पुनः स्थानिवत् स्यात्,<span class="prashna">
यावता पदसंस्कारायैव प्रयुक्तत्वाद् व्याकरणस्य? </span>&quot;स्तः&quot; इत्यादिकं पदं पदान्तरनिर-
पेक्षमेव संस्क्रियते, अनादिष्टादचो यः पूर्वः, तस्य विधिं प्रति स्थानिवद्भावेन 
भवितव्यम्। न चायं प्रकारः पदानतरनिरपेक्षे पदसंस्कारे सम्भवति; &quot;स्तः&quot; इत्यादिके
पदे संस्क्रियमाणे कावित्यादेः पदान्तररस्यासन्निधानात्।<span class="prashna"> किं पुनरिदं राजशासनम्--
पदसंस्कारायैव शब्दानुशासनं कत्र्तव्यमिति? </span><span class="prashna">अथ शास्त्रकारस्यैवायमभिप्रायः? </span>इति
चेत्, न; शास्त्रकारेण दि &quot;युष्मद्यपपदे समानाधिकरणे स्थानिन्यपि मध्यमः&quot; <span class="sUtramIndex"><a href="../1/1.4.104.htm">१।४।१०४</a></span>इति युष्मदाद्युपपदे मध्यमादिपुरुषविधानाद् वाक्यसंस्कारप्रयुक्तमपि शास्त्रमेतदिति सूचितम्। अत्र &quot;कौ&quot; इत्यादिकं पदं प्रागेव व्यवस्थाप्य &quot;स्तः&quot; इत्यादेः पदस्य 
संस्कारे क्रियमाणेऽनादिष्टावचः पूर्वं औकारादिर्भवतीति स्थानिवद्भावः स्यात्। अतः प्रतिषेध उच्यते।
ननु च &quot;दध्यत्र&quot; इत्येवमादौ&quot; प्रतिषिद्धेऽपि स्थानिवद्भावे बहिरङ्गस्य यणादेशस्यासिद्धत्वादन्तरङ्गं द्वर्वचनं न प्राप्नोति। तत् किमित्येवमाह-- &quot;अस्माद्वच-
नात् भवति&quot; इति। न च शक्यं वक्तुम्--" स्थानिवद्भावप्रतिषेधात् &quot;असिद्धं बहिरङ्गम्&quot;(व्या।प।४२) इत्येषा न प्रवत्र्तते" इति। यत्रोभयमेकपदाश्रयम्-- &quot;पट्व्यौ पट्व्यः 
शुच्यौ शुच्यः&quot; इत्येवमादौ,तत्र स्थानिवद्भावप्रतिषेधस्यार्थवत्त्वान्()नैष दोषः। 
द्विर्वचनमेव बहिरङ्गम्; बह्वपेक्षत्वात्। तथा ह्रच उत्तरस्य योरऽनचीति च त्रितयं तदपेक्षते। यणादेशस्त्विकोऽचीति द्वयमेव।
&quot;वरे&quot; इति। ननु चात्र समासे सति सप्तम्या लुका भवितव्यम्।<span class="prashna"> तत् कथं वरे 
इति निर्देशः? </span>अत एव निपातनादलुगित्यदोषः। अन्ये त्वीकारप्रश्लेषोऽत्रेति
वर्णयन्ति। एवं च सम्बन्धं कुर्वन्ति--&quot;वरे योऽजादेशस्तस्य विधिं प्रति न
स्थानिवत्, ईविधिं च प्रति न स्थानवत्&quot; इति। तेनामलक्याः फलं विकार इति नित्यं 
वृद्धशरादिभ्यः&quot; <span class="sUtramIndex"><a href="../4/4.3.142.htm">४।३।१४२</a></span> इति मयट्, तस्य &quot;फले लुक्&quot; <span class="sUtramIndex"><a href="../4/4.3.161.htm">४।३।१६१</a></span> इति लुक्, अतः 
&quot;लुक् तद्धितलुकि&quot; <span class="sUtramIndex"><a href="../1/1.2.49.htm">१।२।४९</a></span> गौरादिलक्षणस्य ङीषो लुकि कृते तस्य स्थानिवद्भावात् &quot;
यस्येति च&quot; <span class="sUtramIndex"><a href="../6/6.4.148.htm">६।४।१४८</a></span> इति लोपः प्राप्नोति। ईकारे परतो यो विधिस्तं प्रति स्थानिवद्भावप्रतिषेधान्न भवति। ननु चाजादेशः परनिमित्तकः लोपः पूर्वविधौ स्थानिवद्भवतीत्यु-
च्यते,<span class="prashna"> न च लुका पौर्वापर्यमस्तीत्यत एव स्थानिवद्भावो न भविष्यति? </span>तदप्रयोजनमीकार-
प्रश्लेषस्य। लोपेनापि तर्हि पौर्वापर्यं नास्तीति पटयतीत्यादावपि स्थानिवद्भावो न
स्यात्। अथ तत्र स्थानिद्वारकं पौर्वापर्यं सम्भवति, इहापि तथा स्यात्। ये त्वीकार-प्रश्लेषं नेच्छन्ति, त आयलक्याः फलं विकार आमलकमित्येतदर्थं नेति योगविभागं 
कुर्वन्ति।
&quot;यायावरः&quot; इति। अत्यर्थं यातीति &quot;धातोरेकाचः&quot; <span class="sUtramIndex"><a href="../3/3.1.22.htm">३।१।२२</a></span> इत्यादिना यङ, 
द्विर्वचनम्, अभ्यासस्य ह्यस्वः, &quot;दीर्घोऽकितः&quot; <span class="sUtramIndex"><a href="../7/7.4.83.htm">७।४।८३</a></span> इति दीर्घः, ततो वरच्च, अतो लोपे कृते &quot;लोपो व्योर्वलि&quot; <span class="sUtramIndex"><a href="../6/6.1.64.htm">६।१।६४</a></span> इति यकारलोपः। &quot;अतो लोपः परनिमित्तकः&quot; इति।आर्धधातुके परतो विधानात्। यद्यतो लोपः परनिमित्तकः, ततः &quot;अचो यत्&quot; <span class="sUtramIndex"><a href="../3/3.1.97.htm">३।१।९७</a></span>
इत्यत्र &quot;अज्()ग्रहणं किम्, यावता हलन्ताण्ण्यतं वक्ष्यति&quot; इति चोद्यं समुत्थाप्य &quot;
अजन्तभूतपूर्वावपि यथा स्यात्--- दित्स्यं धित्स्यम्&quot; इति यद् वक्ष्यति तद् विरुध्यते; न हि परनिमित्तकेऽतो लोपेऽजन्तभूतपूर्वाद् यतो विधिः सम्भवति, प्राक्कृदुत्प-
त्तेरतो लोपस्याभावात्,<span class="prashna"> अभावस्तु परस्य निमित्तस्याभावात्? </span>पक्षे भेदादविरोधः। तत्र ह्रार्धधातुक इति वत्र्तते। &quot;आर्धधातुके&quot; इति विषयप्तमी चैषा, परसप्तमी चेति पक्ष-द्वयम्; आर्धधातुकसमान्यविवक्षायां सामान्येन पौर्वापर्यं न सम्भवतीति विषयसप्तमी भवति आर्धधातुकव्यक्तिविवक्षायां तु व्यक्तेः पौर्वापर्यं सम्भवतीति परसप्तमी। यदा
तु व्यक्तिद्वारकं सामान्यस्य पौर्वापर्यं विवक्ष्यते; तदापि परसप्तम्येव।
तत्राद्ये पक्ष आर्धधातुके विषयभूते प्रागेव यदुत्पत्तेरतो लोपो भवति, इतरत्र तु 
तस्मिन्नुत्पन्ने। तत्र &quot;अचो यत्&quot; <span class="sUtramIndex"><a href="../3/3.1.97.htm">३।१।९७</a></span> इत्यत्र यदज्ग्रहणस्य प्रयोजनं वक्ष्यति, तत् पूर्वं पक्षमाश्रित्य। यत् पुनरिहातो लोपः परनिमित्तक इत्युक्तम्, तदितरं 
पक्षम्। तस्माद् विषयभेदादविरोधः। परसप्तमीपक्षे तु तत्राज्ग्रहणं विस्पष्टार्थमेव वेदितव्यम्।<span class="prashna">
कथं पुनज्र्ञायते परसप्तमीपक्षोऽपि तत्राभिमत इति? </span>&quot;अनुदात्तेतश्च हलादेः&quot; <span class="sUtramIndex"><a href="../3/3.2.149.htm">३।२।१४९</a></span> इत्यादिग्रहणात्। तद्ध्येवमर्थं क्रियते-- हलन्तादित्येवं मा 
विज्ञायीति। एवं हि विज्ञायमाने जुगुप्सनः, मीमांसनः इत्यत्र युज् न स्यात्; अजन्त-
त्वात्। यदि च &quot;आर्धधातुके&quot; इति विषयसप्तम्येवैषाभिमता स्यात्, न परसप्तमीतदाऽ‌ऽदिग्रहणमनर्थकं स्यात्; आर्धधातुके विषयेऽकारलोपे कृते जुगुप्सतिमीमांसत्योरपि हलन्तत्वात्। तस्मादादिग्रहणाद् विज्ञायते-- परसप्तमीपक्षोऽपि तत्राभीष्ट इति। विषयसप्तमीपक्षे तु तत्रादिग्रहणं विस्पष्टार्थमेव द्रष्टव्यम्।
&quot;कण्डूतिः&quot; इति। &quot;कण्ड्वादिभ्यो यक्&quot; <span class="sUtramIndex"><a href="../3/3.1.27.htm">३।१।२७</a></span> &quot;स्त्रियां क्तिन्&quot; <span class="sUtramIndex"><a href="../3/3.3.94.htm">३।३।९४</a></span>। &quot;चिकीर्षकः, जिहीर्षकः&quot; इति। चिकीर्षजिहीर्षशब्दाभ्यां ण्वुल्। &quot;शिशेः, पिषेश्च&quot; इति। &quot;शिष्लु विशेषणे&quot; (धा।पा।१४५२)&quot;पिष्लृ संचूर्णने&quot; (धा।पा।१४५३)। हित्वधित्व-ष्टुत्वजश्त्वेष्विति। &quot;सेह्र्रपिच्च&quot; <span class="sUtramIndex"><a href="../3/3.4.87.htm">३।४।८७</a></span> इति हेरादेशे कृते &quot;हुझल्भ्यो 
हेर्धिः&quot; <span class="sUtramIndex"><a href="../6/6.4.101.htm">६।४।१०१</a></span> ति धिरादेशः। &quot;ष्टुना ष्टुः&quot; <span class="sUtramIndex"><a href="../8/8.4.40.htm">८।४।४०</a></span> इति ष्टुत्वम्, &quot;झलां जश् झशि&quot; <span class="sUtramIndex"><a href="../8/8.4.52.htm">८।४।५२</a></span> इति जश्त्वम्। ननु चात्र स्थानिवद्भावस्य प्राप्तिरेव नास्ति; यो ह्रनादिष्टादचः पूर्वस्तस्य विधौ स्थानिवद्भवतीत्युच्यते, न चामानादिष्टादचः पूर्वः,<span class="prashna"> तत् किं प्रतिषेधेन? </span>नैष दोषः; स्थानिनो नाकरस्याऽनादिष्टाजपेक्षं पूर्वत्वम-
स्तीति तदादेशोऽप्यनुस्वारः स्थानिवद्भावादनादिष्टादचः पूर्व इति लभ्यते।
&quot;शिषन्ति&quot; इत्यादि। किमर्थं पुनरुदाहरणान्तरोपन्यासः,<span class="prashna"> यावता शिण्ढीत्याद्य-न्तरोक्तमेवेदं युक्तमुदाहरण्? </span>एवं मन्यते-- यदि तदेवोदाह्यियते तदा यत्र परसवर्ण-
स्तत्रानुस्वारेण भवितव्यम्,तत्रैव हि स विधीयते; ततश्च नान्तरीयकत्वात् परसवर्ण-
विधौ स्थानिवद्भावप्रतिषेधेऽनुस्वारविधावपि स्थानिवद्भावप्रतिषेधः कृत एव, ततोऽ-
नुस्वारग्रहणं पृथङ न कत्र्तव्यमिति कस्यचिद् भ्रान्तिः स्यात्। तस्माद् यत्र 
परसवर्णो न सम्भवति, तदेवोदाहरणं युक्तमिति।
&quot;प्रतिदिव्ना&quot; इति। दिवेः &quot;कनिन्युवृषि&quot; (द।उ।६।५१) इत्यादिना कनिन् प्रत्यये रूपम्। &quot;हलि च&quot; इति। &quot;उपधायाञ्च&quot; <span class="sUtramIndex"><a href="../8/8.2.78.htm">८।२।७८</a></span> इत्येतदिदानीन्तनकुलेखकैः प्रमादाल्लिखितम्। तथा हि &quot;उपधायाञ्च&quot; <span class="sUtramIndex"><a href="../8/8.2.78.htm">८।२।७८</a></span>इत्यत्र वक्ष्यति " प्रतिदीव्न इत्यत्र तु &quot;हलि च&quot; <span class="sUtramIndex"><a href="../8/8.2.77.htm">८।२।७७</a></span> इति दीर्घत्वम्" इति। ननु च स्थानिवद्भावे प्रतिषिद्धेऽपि &quot;न भकुर्छु-राम्&quot; <span class="sUtramIndex"><a href="../8/8.2.79.htm">८।२।७९</a></span> इति दीर्घत्वप्रतिषेधेनात्र भवितव्यम्, तत् किमित्येवमाह--&quot;अस्माद् वचनाद् भवति&quot; इति। न च स्थानिवद्भावप्रतिषेधसामथ्र्यादत्र प्रतिषेधो न भवतीति शक्यं परिकल्पयितुम्; स्थानिवद्भावप्रतिषेधस्य पिपठीरित्यत्रार्थत्वात्। अत्र हि 
पिपठिषतेः क्विपि कृतेऽतो लोपे रुत्वे च, रुत्वं पुनरस्य पूर्वत्रासिद्धमिति षत्व-
स्यासिद्धत्वात्, यदि स्थानिवद्भावो न प्रतिषिध्येत, ततोऽकारलोपस्य स्थानिवद्-
भावात् &quot;र्वोरुपधाया दीर्घ इकः&quot; <span class="sUtramIndex"><a href="../8/8.2.76.htm">८।२।७६</a></span> इत्यधिकाराद् रेफवकारान्तस्य भस्य 
दीर्घत्वं प्रतिषिध्यते। न चैतद् रेफवकारान्तं भसंज्ञकम्, अपि तु नाकरान्तमिति।
&quot;सग्धिः&quot; इति। समाना ग्धिरिति विशेषणसमासः। &quot;समानस्य च्छन्दस्यमूर्ध&quot; <span class="sUtramIndex"><a href="../6/6.3.83.htm">६।३।८३</a></span> इति सभावः। &quot;बब्धाम्&quot; इति। &quot;भस भत्र्सनदीप्त्योः&quot; (धा।पा।११००), &quot;अभ्यासे चर्च&quot; <span class="sUtramIndex"><a href="../8/8.4.53.htm">८।४।५३</a></span> इत्यभ्यासभकारस्य जश्त्वं बकारः।
&quot;चक्षतुः, जक्षुः&quot; इति। &quot;लिट()न्यतरस्याम्&quot; <span class="sUtramIndex"><a href="../2/2.4.40.htm">२।४।४०</a></span> इति घस्लादेशः, &quot;
कुहोश्च&quot;<span class="sUtramIndex"><a href="../7/7.4.62.htm">७।४।६२</a></span> इत्यभ्यासघकारस्य चुत्वं झकारः; तस्य पूर्ववज्जश्त्वं जकारः। बहुवचने घस्लादेश इति। &quot;लुङ सनोर्घस्लु&quot; <span class="sUtramIndex"><a href="../2/2.4.37.htm">२।४।३७</a></span> इत्यनेन। &quot;बहुखट्वकः&quot; इति। अत्र 
स्थानिवद्भावाद् &quot;ह्यस्वान्तेऽन्त्यात्पूर्वम्&quot; <span class="sUtramIndex"><a href="../6/6.2.173.htm">६।२।१७३</a></span> इति, खकारस्योदात्तत्वं न भवति। &quot;कपि पूर्वम्&quot; <span class="sUtramIndex"><a href="../6/6.2.172.htm">६।२।१७२</a></span> इति ट्वशब्दस्याकारास्यैव भवति।
&quot;किर्योः, गिर्योः&quot; इति। &quot;र्वोरुपधाया दीर्घ इकः&quot; <span class="sUtramIndex"><a href="../8/8.2.76.htm">८।२।७६</a></span> &quot;हलि च&quot; <span class="sUtramIndex"><a href="../8/8.2.77.htm">८।२।७७</a></span> इति दीर्घत्वं न भवति। एतच्च व्युत्पत्तिपक्षमाश्रित्योक्तम्, &quot;कृग्रोरिच्च&quot; इति किरिगिरिशब्दौ व्युत्पाद्येते। अव्युत्पत्तिपक्षे त्वसत्यपि स्थानिवद्भावे धातुत्वाभावान्न भवत्येव दीर्घत्वम्। तथा ह्रव्युत्पत्तिपक्षमाश्रित्य &quot;उपधायाञ्च&quot; <span class="sUtramIndex"><a href="../8/8.2.78.htm">८।२।७८</a></span>इत्यत्र वक्ष्यति--&quot;उणादयऽव्युत्पन्नानि प्रातिपदिकानि&quot; (हे।प।१०३) इति किर्यो-
गिर्योरित्येवमादिषु दीर्घो न भवति&quot; इति। &quot;वाय्वोः&quot; इति। &quot;लोपो व्योर्वलि&quot;<span class="sUtramIndex"><a href="../6/6.1.64.htm">६।१।६४</a></span> इति यलोपो न भवति।

</div>


<div class="heading">बाल-मनोरमा</div>

<div>न पदान्तद्विर्वचनवरेयलोपस्वरसवर्णाऽनुस्वारदीर्घजश्चर्विधिषु <span class="sUtramIndex">५३, १।१।५७</span> </div><p><div>न पदान्तद्विर्वचन। स्थानिवदादेश&quot; इति &quot;अचः परस्मि&quot;न्निति चानुवर्तते। परनिमित्तकोऽजादेशो न स्थानिवदित्यन्वयः। पदान्तश्च द्विर्वचनं च वरे च यलोपश्च स्वरश्च सवर्णश्च अनुस्वारश्च दीर्घश्च जश्च चर्चेति द्वन्द्वः। तेषां विधयः=विधानानि। कर्मणि षष्ठ()आ समासः। ततश्च पदान्तादिषु विधेयेषु इति लभ्यते। वर इत्यनेन वरे योऽजादेशः स विवक्षितः। आर्षो द्वन्द्वः। सप्तम्या अलुक्च। विधिशब्दः प्रत्येकमन्वेति--पदान्तविधौ द्विर्वचनविधावित्यादि। पदस्यान्तः=चरमावयवः। पदान्तस्य विधाने=पदान्तकर्मके विधाने। पदस्य चरमावयवे कार्ये द्विर्वचनादौ च कार्ये इति यावत्। तदाह--पदस्य चरमेत्यादिना। पदान्तस्य स्थाने विधाविति तु न व्याख्यातम् , तथा सति एषो यन् हसतीत्यसिद्धेः। तथाहि--एषः यन् इति छेदः। इण्धातोर्लटः शतरि शपि लुकि इकारस्य इणो यणिति यण्। अत्र एतत्तदोरिति सुलोपो न भवति, तस्य हलि परतो विधानात्, इह च तस्मिन् कर्तव्ये इकारस्थानिकस्य यकारस्य स्थानिवद्भावेनाऽच्त्वात्। नच न पदान्तेति निषेधः शङ्ख्यः, यो विधीयमानः पदस्य चरमावयवः संपद्यते तत्रैव तन्निषेधात्, इह च विधेयस्य सुलोपस्य पदानवयवत्वात्। &quot;पदान्तस्य स्थाने विधा&quot;विति व्याख्याने तु इह यकारस्य स्थानिवद्भावो न सिध्येत्, लोपस्य पदान्तसकारस्य स्थाने विधानात्। अत्र हशि चेत्युत्वे तु कर्तव्ये यकारो न स्थानिवद्भवति, उकारस्य विधीयमानस्य पदचरमावयवत्वात्। एवं च पदान्तविधावित्यस्य एषो यनित्येतदुत्वविषये उदाहरणम्। सुलोपविषये तु प्रत्युदाहरणमिति भाष्ये स्पष्टम्। बाष्यप्रदीपोद्द्योते स्पश्टतरमेतत्। पदान्तविधौ कानि सन्तीत्याद्युदाहरणमनुपदमेव मूले स्पष्टीभविष्यति।<span class="prashna"> द्विर्वचने सुध्? </span>य् इतयुदाहरणम्। नचेह द्वित्वे कर्तव्ये यकारस्य स्थानिवद्भावविरहेऽपि तन्निषेधे स्थानिवद्भावः स्यादेवेति वाच्यम्, अनचि चेति द्वित्वस्याऽनैमित्तिकतयातद्विषये यकारस्थानिवद्भावस्यानपेक्षितत्वेन तत्र तन्निषेधस्य वैयथ्र्यापत्त्या द्विर्वचनशब्देनात्र अचि नेति द्वित्वनिषेधस्यैव विवक्षितत्वादिति भावः। वरे यथा--यायावरः। &quot;यश्च यङ&quot; इति याधातोर्यङन्ताद्वरच्। &quot;सन्यङो&quot;रिति द्वित्वम्। यायाय वर इति स्थि अतो लोप इति यङोऽकारस्य लोपः। &quot;लोपो व्यो&quot;रिति यकारलोपः। अत्र अजाद्यार्धधातुकमाश्रित्य &quot;अतो लोप इटि च&quot; इत्याकारलोपे कर्तव्ये अल्लोपो न स्थानिवत्। यलोपे यता--यातिः। याध#आतोर्यङि द्वित्वं। क्तिच्। यायाय ति इति स्थिते-अतो लोपः। &quot;लोपो व्यो&quot;रिति यलोपः। अल्लोपस्य स्थानिवत्त्वादातो लोपः। लोपो व्योरिति यलोपः। यातिरिति रूपम्। अत्र अल्लोपो यलोपे कर्तव्ये न स्थानिवत्। न च वाय्वोरित्यत्रापि लोपो व्योरिति यलोपे कर्तव्ये उकारादेशस्य वकारस्य स्थानिवत्त्वनिषेधः स्यादिति वाच्यं, स्वरदीर्घयलोपेषु लोप एवाजादेशो न स्थानिवदिति वार्तिके परिगणनात्, इह च वकारस्य लोपरूपत्वाऽभावात्। स्वरविधौ यथा--चिकीर्षकः। चिकीर्ष इति सन्नन्तात् ण्वुल्। अकादेशः। सनोऽकारस्य अतो लोपः। अत्र ईकारस्य वितीत्युदात्तत्वे कर्तव्ये अल्लोपो न स्थानिवत्। यद्यपि ईकारोऽल्लोपस्थानीभूतादकारान्नाव्यवहितपूर्व इति स्थानिवद्भावस्य प्राप्तिरिह नास्ति, तथाप्यस्मादेव ज्ञापकात् पूर्वसूत्रे पूर्वत्वं व्यवहिताव्यवहितसाधारणम्। तत्प्रयोजनं तु पूर्वसूत्र एवोक्तम्।<P>सवर्णविधो यथा--शिण्ड्ढि। शिष् इति धातो रौधादिकाल्लोण्मध्यमपुरुषैकवचनम्। सिप् श्नम्। शिनष् सि। हित्वम्। धित्वम्। ष्टुत्वम्। षस्य जश्त्वं डकारः। शिनड्ढि। श्नसोरल्लोपः। नश्चापदान्तस्येत्यनुस्वारः। अनुस्वारस्य ययीति तस्य परसवर्णो णकारः। शिण्ड्ढि इति रूपम्। अत्र परसवर्णे कर्तव्ये अल्लोपो न स्थानिवत्। वस्तुतस्तु सवर्णविधौ नेदमुदाहरणम्। श्नमकारस्य लोपोऽत्र अजादेशः। तत्स्थानीभूतः श्नमकार एव। तस्मिन् सति नकारस्यानुस्वारप्रसक्तिरेव नास्ति। तथा चानुस्वारस्य स्थानीबूतादचः पूर्वत्वेन कदाप्यदृष्टत्वात्तस्य परसवर्णे कर्तव्ये अचः परस्मिन्नित्यलोपस्य स्थानिवत्त्वं न प्रसक्तमिति किं तत्प्रतिषेधेन()। यत्तु तत्वबोधिन्याम--अनुस्वारस्य स्थानिभूतो नकारः श्नमकारात् पूर्वत्वेन दृष्ट इति तत्स्थानिकानुस्वारस्यापि तत्पूर्वत्वेन दृष्टत्वं, स्थानिद्वारापि पूर्वत्वाभ्युपगमादित्युक्तम्। एवं सति तितौमाचष्टे तितापयतीत्यत्र पुगागमो न स्यात्। &quot;तत्करोति तदाचष्टे&quot; इति णिच्। इष्ठवद्भावादुकारस्य टेरिति लोपः। अचो ञ्णितीति तकारादकारस्य वृद्धिराकारः। पुगागमः। तितापीत्यस्मात् लट् तिप् शप्। गुणः। अयादेश#ः। तितापयतीति रूपम्। अत्र अचो ञ्णितीति वृद्ध्या लब्धस्य आकारस्य पुगागमे कर्तव्ये उकारलोपस्य स्थानिवद्भावे सति उकारेण व्यवधाने णिपरकत्वाऽबावात्पुगागमो न स्यात्। आकारस्य लोपस्थानिभूतादुकारात्पूर्वत्वस्य स्वतोऽभावेऽपि स्थानिद्वारा सत्त्वादिति सिद्धान्तरत्नाकरे दूषितम्। प्रौढमनोरमाव्याख्याने तु शब्दरत्ने पादमाचष्टे पादयति, ततः क्विप् पात् हसतीत्यादौ &quot;झयो हः&quot; इति पूर्वसवर्णे कर्तव्ये पूर्वस्मात्परस्य विधिरिति पञ्चमीसमासप्राप्तस्थानिवद्भावनिषेधार्थमिह सूत्रे सवर्णग्रहणिति प्रपञ्चितम्। अनुस्वारविधौ यथा--शिंषन्ति। शिष्धातोर्लटि झिः। झोऽन्तः। श्नसोरल्लोपः। नस्चापदान्तस्येत्यनुस्वारः। शिंषन्ति। इह तु न परसवर्णः, षकारस्य यय्त्वाभावात्। अत्र अनुस्वारे कर्तव्ये अल्लोपो न स्थानिवत्। अत्र दीर्घविधौ यथा-प्रतिदीव्ना। हलि चेति दकारादिकारस्य दीर्घे कर्तव्ये अल्लोपो न स्थानिवत्। ज()इआधौ यथा--&quot;सग्धिश्च मे&quot;। अद भक्षणे क्तिन्। बहुलं छन्दसीति घस्लादेशः। &quot;घसिभसोर्हलि च&quot; इत्युपधालोपः। &quot;झलो झली&quot;ति सलोपः। झषस्तथोरिति तकारस्य धत्वम्। &quot;झलाञ्जश् झशि&quot; इति जश्त्वेन घकारस्य गकारः। समाना ग्धिः=अदनं-सग्धिः। समानस्य छन्दसीति संभावः। अत्र जश्त्वे कर्तव्ये उपधालोपो न स्थानिवत्। चर्विधौ यथा--जक्षतुः। घसेर्लिटि अतुस्। द्वित्वम्। &quot;हलादिश्शेषः&quot; &quot;अभ्यासे चर्चे&quot;ति जश्त्वम्। &quot;कुहोश्चुः&quot; इति जकारः। &quot;गमहने&quot;त्युपधालोपः। &quot;खरि च&quot; इति चर्त्वं ककारः। &quot;शासिवसी&quot;ति षः। अत्र चर्त्वे कार्ये उपधालोपो न स्थानिवत्। भाष्ये तु &quot;पूर्वत्रासिद्धे न श्थानिव&quot;दित्यवष्टभ्य द्विर्वचनसवर्णानुसारदीर्घजश्चरः प्रत्याख्याताः। किञ्च &quot;दीर्घा दाचार्याणा&quot;मित्युत्तरम्--&quot;अनुस्वारस्य ययि परसवर्णः&quot; &quot;वा पदान्तस्य&quot; &quot;खरि च&quot; &quot;वावसाने&quot; &quot;अणोऽप्रगृह्रस्यानुनासिकः&quot; इति पञ्चसूत्रीपाठ इति &quot;हलो यमां यमि&quot; इति सूत्रस्थबाष्यसंमतः सूत्रक्रमः। &quot;एवं च &quot;शिण्ड्ढी&quot;त्यत्र न परसवर्णप्रसक्तिः। परसवर्णे कर्तव्ये षकारस्थानिकस्य जश्त्वस्यासिद्धत्वेन यय्परकत्वाऽभावादिति सर्वथापि सवर्णविधौ शिण्ड्ढीति नोदाहसरणमित्यास्तां तावत्। <P>इति स्थानीति।<span class="prashna"> अनेन सूत्रेण सुध्? </span>य् इत्यत्र द्वित्वनिषेधे कर्तव्ये यकारस्य स्थानिवत्त्वनिषेध इत्यर्थः। एवं चाच्परकत्वाभावेन अनचि चेति निषेधाभावाद्धकारस्य द्वित्वं निर्बाधमिति भावः। तथाच सुध् ध् यिति स्थितम्।<P></div>


<div class="heading">तत्त्व-बोधिनी</div>

<div>न पदान्तद्विर्वचनवरेयलोपस्वरसवर्णाऽनुस्वारदीर्घजश्चर्विधिषु <span class="sUtramIndex">४६, १।१।५७</span> </div><p><div>न पदान्त। पदान्तादीनां चरन्तानां द्वन्द्वः, ततो &quot;विधि&quot; शब्देन कर्मषष्ठ()न्तस्य समासः। विधिशब्दश्च भावसाधनो-विधानं विधिरिति। स च द्वन्द्वान्ते श्रूयमाणत्वांत्प्रत्येकं संबध्यते। पदस्य चरमावयव इति। वृक्षं वेतीति वृक्षवीः, वृक्षं वातीति वृक्षवाः। तमाचष्टे वृक्षवयति। ततो विच्। वृक्षव्। इह &quot;लोपो व्योर्वली&quot;ति वलोपो न, टिलोपस्य णिलोपस्य वा स्थानिवत्त्वात्। न च &quot;सुबन्ताण्णि&quot;जिति हरदत्तादिमते अन्तर्वर्तिसुपा पदत्वात् &quot;न पदान्ते&quot;ति निषेधः शङ्क्यः, विधेयस्य लोपस्य पदानवयवत्वात्। &quot;पदान्तस्य स्थाने विधौ ने&quot;ति व्याख्याने तु &quot;न पदान्ते&quot;ति स्थानिवत्त्वनिषेधाद्वलोपः स्यादेवेत्यादि मनोरमायां स्थितम्। द्विर्वचनादौ चेति। यलोपादय आदिशब्दार्थः। &quot;वरे&quot; इति तु वरे योऽजादेशः स न स्थानिवदिति व्याख्येयम्। सहविवक्षाभावेऽपि निपातनाद्द्वन्द्वः सप्तम्यलुक्व।<P>अथोदाहरणानि-पदान्ते-कानि सन्ति, कौ स्तः। इह यणावादेशयोः कर्तव्ययोः श्नसोरल्लोपो न स्थानिवत्। न चेकारौकारयोः स्थानिभूतादचः पूर्वत्वविरहादेवाऽल्लोपो न स्थानिवदिति वाच्यम्, &quot;वाक्यादपोद्धृत्य पदानि संस्किल्लोपो न स्थानिवदिति उदाहार्यम्। अत्र हि वोपस्थान्यकारात्पूर्वत्वेन दृष्टत्वादोकारस्य। द्विर्वचने-सुद्धयुपास्यः। &quot;नाजानन्तर्ये&quot; इति निषेधाद्बहिरङ्गपरिभाषाऽत्र न प्रवर्तते, स्थानिवद्भावनिषेधसामथ्र्याच्च। एवं क्वचिदन्यत्राप्यूह्रम्। वरे-यायावरः। यातेर्यङन्ताद्यश्च यङ इति वरच्। &quot;अतो लोपः&quot;। स च &quot;आतो लोप इटि चे&quot;त्यालोपे कर्तव्ये न स्थानिवत्। यलोपे-यातिः। यातेर्यङन्तात् क्तिच्। अतो लोपः। यलोपः। अल्लोपस्य स्थानिवत्त्वादातो लोपः। यलोपः। न च पुनरालोपः शङ्कयः। चिणो लुङ्()न्यायेन आलोपस्यासिद्धत्वात्स्थानिवद्भावाच्च। ननु यदि यलोपविधिं प्रति स्थानिवत्त्वनिषेधस्तर्हि कथं-वाय्वोरिति?। उच्यते-&quot;असिद्धं बहिरङ्ग&quot;मिति यणोऽसिद्धत्वान्न यलोपः। न च &quot;नाजानन्तर्ये&quot; इति निषेधः, अन्तरङ्गकार्ये अच आनन्तर्यं यत्र तत्रैव तदभ्युपगमात्। किं चात्र &quot;स्वरदिर्घयलोपेषु लोपाजादेश एव न स्थानिव&quot;दिति वार्तिकमस्ति। तेनाऽन्यः स्तानिवदेव भवतीति न दोषः। स्वरे-चिकीर्षकः। ईकारस्य &quot;लिती&quot;त्युदात्तत्वे कर्तव्ये सनोऽतो लोपो न स्थानिवत्। न च &quot;लिती&quot;त्यारम्भसामथ्र्य, &quot;कारक&quot; इत्यादौ सावकाशत्वात्। सवर्णानुस्वारयोः-शिण्ड्ढि। श्नसोरल्लोपो न स्थानिवत्। यद्यप्यनुस्वारो न स्थानिभूतादचः पूर्व इति तस्य परसवर्णे कर्तव्येऽल्लोपस्य स्थानिवत्त्वप्रसङ्ग एव नास्ति, तथापि स्थानिवद्वारानुस्वारोऽपि दृष्ट इत्यस्त्येव तत्प्रसङ्ग इत्याहुः। ननु सवर्णग्रहणमात्रेणानुस्वारोऽप्याक्षेप्तुं शक्यत इति किमनेन पृथगनुस्वारग्रहणेन?। सत्यम्। पृथग्ग्रहणाभावे यत्र परसवर्णस्तत्रैवेति संभाव्येत। तथा च यत्र न परसवर्णप्रसङ्गः &quot;शिषन्ती&quot;त्यादौ तत्र स्थानिवद्भावं निषेद्धुमनुस्वारग्रहणम्। एवं यत्र वरे अजादेशस्य प्रसङ्गो नास्ति यातिरित्यादौ तत्र यलोपे स्थानिवद्भावं निषेद्धुं वरेग्रहणात्पृथग्यलोपग्रहणं कृतमिति ज्ञेयम्। दीर्घे-प्रतिदीव्ना, प्रतिदीव्ने। &quot;हलि चे&quot;ति दीर्घे कर्तव्येऽल्लोपो न स्थानिवत्। यणादेशस्तु स्थानिवद्भवत्येव। &quot;लोपाजादेश एव न स्थानिव&quot;दित्युक्तत्वात्। तेन &quot;हलि च&quot; &quot;उपधायां चे&quot;ति दीर्घाप्रवृत्त्या किर्योः गिर्योः विव्यतुरित्यादि सिद्धम्। जशि-सग्धिश्च मे। अदनं ग्धिः। तत्र अदेः क्तिनि &quot;बहुलं छन्दसि&quot; इति घस्लादेशः, &quot;घसिभसोर्हलि चे&quot;त्युपधालोपः। &quot;झलो झलि&quot; इति सलोपः। &quot;झषस्तथोः&quot; इति धत्वम्। धस्य &quot;झलां जश्झशी&quot;ति जश्त्वे कर्तव्ये उपधालोपो न स्थानिवत्। &quot;समानस्य छन्दस्यमूर्धप्रभृत्युदर्केषु&quot; इति सः। समाना ग्धिः-सग्धिः। न चात्र सलोपे धत्वे च कर्तव्ये पूर्वस्मादपीति स्थानिवद्भावात्सग्धिरिति रूपं न स्यादिति शङ्क्यम्; पञ्चमीसमासपक्षस्याऽनित्यत्वात्। तत्र &quot;निष्ठायां सेटी&quot;ति लिङ्गात्। तथाहि-तत्र &quot;सेटी&quot;ति पदं न तावदनिड्वायवृत्त्यर्थम्, णिजन्तात्तदसंभवात्। ननु &quot;संज्ञापितः पशु&quot;रित्यत्र &quot;यस्य विभाषे&quot;ति इण्निषेधे संभवत्येवानिट्()त्वं, &quot;सनीवन्ते&quot;ति विकल्पितेट्त्वादिति चेन्न; &quot;यस्य विभाषे&quot; त्यत्र &quot;एकाचः&quot; इत्यनुवृत्तेः। अन्यथा &quot;दरिद्रिति &quot; इति इण्न स्यात् , तत्र &quot;तनिपतिदरिद्रातिभ्यः&quot; इति वार्तिकेन सनो विकल्पितेट्त्वात्। तस्मात्कालावधारणार्तं सेङ्ग्रहणम्। इटि कृते णिलोपो न तु ततः प्रागिति। अन्यथा &quot;कारित&quot;मित्यादौ णिलोपे कृते &quot;एकाच उपदेशे&quot;इति इण्निषेधः स्यादिति। यदि तु पूर्वस्माद्विधौ स्तानिवत्त्वं तर्हि णिचा व्यवधानान्निषेधस्तर्हि &quot;पटयती&quot;त्यत्रान्तर्वर्तिनीं विभक्तिमाश्रित्य पदत्वाज्जश्त्वं स्यात्। मैवम्। &quot;इष्ठव&quot;दित्यतिष्टया भसंज्ञया पदसंज्ञाया बाधाज्जश्तावऽप्रवृत्तेः। चरि-जक्षतुः, जक्षुः। घसेर्लिटि अतुस् उस् च। &quot;गमहनेट&quot;त्युपधालोपः। &quot;खरि चे&quot;ति चर्त्त्वं प्रति न स्थानिवत्। भाष्ये तु &quot;पूर्वत्रासिद्धे न स्थानिव&quot;दित्यवष्टभ्य द्विर्वचनसवर्णानुस्वारदीर्घश्चरः। प्रत्याख्याताः। तद्रीत्या तु सलोपे धत्वे च कर्तव्ये स्थानिवद्भावशङ्कैव नास्तीति बोध्यम्।<P></div>


</body></html>