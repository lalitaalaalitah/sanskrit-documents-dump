<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.53.htm">पूर्वम्: १।१।५३</a></div><div class="sUtramIndexAnantaram"><a href="../1/1.1.55.htm">अनन्तरम्: १।१।५५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अनेकाल्शित्सर्वस्य॥ <span class="sUtramIndex"><a href="GoToSutram\1.1.54">१।१।५४</a></span>


<p><span class="section">पदच्छेदः॥</span> 

अनेकाल्-शित् <span class="vibhaktiH">१।१</span> सर्वस्य <span class="vibhaktiH">६।१</span> षष्ठी <span class="vibhaktiH">१।१</span>  <a class="anuvRittiH-upari" href="../1/1.1.48.htm">४८</a> 

<p><span class="section">समासः॥</span> 

<div>एकः च असौ अल् च एकाल्, कर्मधारयतत्पुरुषः। न एकाल् अनेकाल्, नञ्तत्पुरुषः। श् इत् यस्य सः शित्, अनेकाल् च शित् च अनेकाल्-शित्, बहुव्रीहिगर्भः समाहार्द्वन्द्वः।</div>


<p><span class="section">अर्थः॥</span> 

<div>अनेकाल् शित् च यः आदेशः सः सर्वस्य षष्ठीनिर्दिष्टस्य स्थाने भवति। {अलोऽन्त्यस्य (१।१।५१)} इति सूत्रस्य अपवादसूत्रम् इदम्।</div>


<p><span class="section">उदाहरणम्॥</span> 

<div>अनेकाल् - भविता्, भवितुम्, भवितव्यम्। पुरुषैः। 
शित् - कुण्डानि, वनानि।</div>


<div class="heading">काशिका-वृत्तिः</div>

<div>अनेकाल् शित् सर्वस्य  <span class="sUtramIndex">१।१।५५</span> </div><p><div>अनेकाल् य आदेशः शित् च, स सर्वस्य षष्ठीनिर्दिष्टस्य स्थाने भवति। अस्तेर् भूः <span class="sUtramIndex"><a href="../2/2.4.52.htm">२।४।५२</a></span>भविता। भवितुम्। भवितव्यम्। शित् खल्वपि  जश्शसोः शिः <span class="sUtramIndex"><a href="../7/7.1.20.htm">७।१।२०</a></span> कुण्डानि तिष्ठन्ति। कुण्डानि पस्य। </div>


<div class="heading">लघु-सिद्धान्त-कौमुदी</div>

<div>अनेकाल् शित्सर्वस्य <span class="sUtramIndex">४५, १।१।५४</span> </div><p><div>इति प्राप्ते॥</div>


<div class="heading">न्यासः</div>

<div>अनेकाल्शित्सर्वस्य। <span class="sUtramIndex">, १।१।५४</span> </div><p><div>शितः शकारानुबन्धेनानेकाल्त्वेऽपि शिदिति पृथक्करणं &quot;नानुबन्धकृतमनेकाल्त्वम्&quot;(व्या।प।१४) इति ज्ञापनार्थम्। तस्य तु प्रयोजनम्-- &quot;दिव उत्&quot; <span class="sUtramIndex"><a href="../6/6.1.127.htm">६।१।१२७</a></span> इत्या-दिषु सर्वादेशाभावः॥

</div>


<div class="heading">बाल-मनोरमा</div>

<div>अनेकाल्शित्सर्वस्य <span class="sUtramIndex">४७, १।१।५४</span> </div><p><div>अनेकाल्शित्सर्वस्य। न एकोऽनेकः, अनेकोऽल् यस्य सोऽनेकाल्, शकार इत् यस्य स शित्, अनेकाल्व शिच्चेति समाहारद्वन्द्वः। स्पष्टमिति। अनुवर्तनीयपदान्तराऽभावादिति भावः। अस्तेर्भूरित्याद्युदाहरणम्। नन्वस्धातोर्भूर्भवतीत्युक्ते कृत्स्नस्यैवादेशः प्राप्त इति किमर्थमिदं सूत्रमारभ्यत इत्यत आह-अलोऽन्त्यसूत्रापवाद इति। &quot;अलोन्त्येति&quot;ति सूत्रैकदेशानुकरणम्। अनुकरणत्वादेव नापशब्दः, अधिरी()आर इति सूत्रैकदेशस्य प्राग्री()आरान्निपाता इति ग्रहणाल्लिङ्गात्। स्यादेतत्। अष्टन्()शब्दाज्जसि शसि च &quot;अष्टन आ विभक्ता&quot;विति आत्वे अष्टा अस् इति स्थिते अष्टाभ्य औशिति कृताकारादष्टनः परयोर्जश्शसोर्विधीयमान औशादेशोऽलोऽन्त्यस्येति बाधित्वा आदेः परस्येत्यादेरकारस्य प्राप्तः। अनेकाल्त्वाच्च सर्वादेशः प्राप्तः। एवम् &quot;अतो भिस ऐ&quot;सित्यादावपि। तत्र कतरच्छास्त्रं बाध्यं कतरच्च प्रवर्तत इत्यत्र किं विनिगमकम्रित्यत आह-अष्टाभ्य औशित्यादाविति। आदिना &quot;अतो भिस ऐ&quot;सित्यादिसंग्रहः। अष्टाभ्य औ&quot; शित्यादावादेः परस्येत्येतदपि परत्वादनेन बाध्यत इत्यन्वयः। अस्तेर्भूरित्यादौ अनेकाल्शिदित्यनेन यथाऽलोऽन्त्यस्येति बाध्यते तथ#आऽष्टाभ्या औशित्यादावादेः परस्येत्येतदपि बाध्यत इत्यर्थः। नन्वस्तेर्भूरित्यादावलोऽन्त्यस्येति प्राप्ते सत्येवानेकाल्शित्सर्वस्येति नापवादः। अस्तेर्भूरित्यादावादेः परस्येत्यप्राप्तावपि तत्प्रवृत्तेरित्यत आह-परत्वादिति। &quot;विप्रतिषेधे परं कार्य&quot;मिति तुल्यबलविरोधे परप्राबल्यस्य वक्ष्यमाणत्वादिति भावः। &quot;आदेः परस्ये&quot;त्यस्यावकाशो &quot;द्व्यन्तरुपसर्गेभ्योऽप ई&quot;दित्यादिः। &quot;अनेकाल्शित्सर्वस्ये&quot;त्यस्यावकाशः-&quot;अस्तेर्भूः&quot;&quot;इदम इ&quot;शित्यादिः। अतस्तुल्यबलत्वमुभयोः।<P><P></div>


<div class="heading">तत्त्व-बोधिनी</div>

<div>अनेकाल्शित्सर्वस्य <span class="sUtramIndex">४०, १।१।५४</span> </div><p><div>अनेकाल्। &quot;अस्तेर्भूः&quot;। बभूव। ननु &quot;निर्दिश्यमानस्यादेशा भवन्ती&quot;त्यनेकालादेशस्य सर्वादेशत्वं सिध्यति, तत्किमनेनाऽल्ग्रहणेन?। न च &quot;अलोऽन्त्यस्येट&quot;त्यन्त्यस्य स्यादिति शङ्कयम्, &quot;ङिच्चे&quot;त्यस्य नियमार्थत्वाभ्युपगमात्। उच्यते-अनेकाल्ग्रहणाऽभावे &quot;रामै&quot;रित्यादावैसादेशः &quot;आदेः परस्ये&quot;ति भकारस्यैव स्थाने स्यान्नतु सर्वस्य स्थाने इति दिक्। शित उदाहरणम्-&quot;इदम इश्&quot;-इतः। इत्यादाविति। आदिशब्देन &quot;अतो भिस ऐ&quot;सित्यादि गृह्रते। परत्वादिति। अत एव &quot;आदेः परस्ये&quot;ति पृथक्रियत इत्युक्तम्। ननु &quot;अनेकाल्शित्सर्वस्ये&quot;त्यतः प्रागेव &quot;तस्मादित्युत्तरस्यादे&quot;रिति पठ()तां किमनेन पृथक्()सूत्रकरणेन?। न चैवं &quot;तस्मिन्निति निर्दिष्टे-&quot; इत्यतो निदष्टग्रहणं नात्रानुवर्तेतेति वाच्यम्, तस्यापि सूत्रस्य प्राक् पठने बाधकाभावेन निर्दिष्टग्रहणाऽनुवृत्तिसिद्धेः। मैवम् &quot;ब्राआहृणा अष्टौ&quot; इत्यत्र अष्टाभ्यः पूर्वयोरपि जश्शसोरौश्प्रसङ्गात्। यथाश्रुतसूत्राभ्युपगमे तु &quot;उत्तरस्ये&quot;त्यंशः प्रवर्तत एवेति नायं दोषः प्रसज्यत इति। अत्र केचिन्निष्कर्षमाहुः-अनेकाल्शित्सूत्रात्प्रागेव वर्णलाघवाय &quot;तस्मादित्युत्तरस्यादे&quot;रिति सूत्रिते परत्वात्सर्वादेशेन आदेरित्यंशवदविशेषादुत्तरस्येत्यंशस्यापि बाधितत्वाद्वाक्यसंस्कारपक्षे ब्राआहृण अस् अष्टन् अस् इति स्थिते &quot;अष्टाभ्य[औश्&quot;] इत्यस्य दिग्योगे पञ्चमीत्वाव्द्याप्तिन्यायेनाऽष्टनोऽङ्गात्पूर्वयोरपि जश्शसोरौश्स्यात्। व्याप्तिन्यायस्तु &quot;प्राग्वी()आरान्निपाता&quot; इति पठितेऽपि प्रत्यासत्तिन्यायेन &quot;अधिरी()आरे&quot; इति सूत्रावधिकत्वसिद्धौ &quot;ई()आरे तोसुन्कसुनौ&quot; इति सूत्रावधिकत्वनिराकरणाय रेफविशिष्टग्रहणं कुर्वता सूत्रकृतैव ज्ञापितः। ततश्च सर्वादेशेन &quot;उत्तरस्ये&quot;त्यंशस्याऽबाधनार्थं, निर्दिष्टग्रहणानुवृत्त्यर्थं च &quot;तस्मिन्निति-&quot; इति सूत्रात्परस्य कृते तु &quot;आदे&quot;रित्यस्य सर्वादेशबाधकत्वं स्यात्। तथा च &quot;अतो भिस ऐस्&quot; इत्याद्यादेश आदेरेव स्यात्, अनेकाल्सूत्रस्य &quot;अस्तेर्भू&quot;रित्यादौ चरितार्थत्वात्। यथान्यासे तु &quot;उत्तरस्ये&quot;त्यंशः प्रवर्तत एवेत्यष्टाभ्यः परयोरेव जश्शसोरौश्स्यात्, न तु पूर्वयोः। तथा &quot;तस्मादित्युत्तरस्यादे&quot;रिति न सूत्रितमित्यादिमनोरमाग्रन्थस्याप्ययमेवाशय इति। अन्ये तु यथाश्रुतसूत्रनिराकरणपरतयैव मनोरमां योजयन्ति। तद्यथा-&quot;न सूतिं()रत&quot;मित्यस्य &quot;अनेकाल्शित्सूत्रात्प्राङ् सूत्रित&quot;मित#इ नार्थः। &quot;आदे&quot;रित्यंशस्य सर्वादेशबाधकत्वापत्तेरित्याद्यग्रिमग्रन्थविरोधात्, किंतु तद्ग्रन्थानुकूल्याय &quot;स्वं रूप&quot;मिति सूत्रात्प्राङ् सूत्रितमित्यर्थोऽभ्युपेयः। एवं च अनेकाल्सूत्रात्प्राक्सूत्रिते तु नास्त्येव दोष इति मनोरमाग्रन्थाशयः। एवं स्थिते निर्दिष्टग्रहणानुवृत्तिलाभाय &quot;तस्मिन्निति निर्दिष्टे&quot; इति सूत्रं &quot;तस्मादित्युत्तकस्यादेः परस्ये&quot;त्यस्मात्प्रागेव पठनीयम्। &quot;अष्टनोऽङ्गात्पूर्वयोरप्यौश् स्या&quot;दित्युक्तदोषस्तु इत्थं परिहरणीयः, &quot;तस्मादित्युत्तरस्यादेः परस्ये&quot;त्यत्र आदे&quot;रिति पृथग्वाक्यम्। तत्र &quot;उत्तरस्ये&quot;त्यनुवर्तते। सा च स्थानषष्टी, &quot;षष्ठी स्थाने&quot; इत्यस्य प्राप्तेः। तत्र चायमर्थः-&quot;पञ्चमीनिर्देशेन यत्कार्यं तदुत्तरसम्बन्धि&quot; &quot;उत्तरस्य स्थाने यद्विधीयते तदादेर्भवती&quot;ति। इत्थं वाक्यभेदेन व्याख्यानाश्रयणादनन्तरस्येति न्यायेन &quot;आदे&quot;रित्यंश एव सर्वादेशेन बाध्यते, न तूत्तरस्येत्यंशोऽपीति नास्त्येव पूर्वोक्तदोषः। वाक्यभेदेन व्याख्यानं तु &quot;उत्तरस्यादे&quot;रित्यसमस्तन्यासकरणेन ज्ञाप्यते। अन्यथा &quot;उत्तरादे&quot;रिति न सूत्रित&quot;मिति वदेत्। किंच &quot;अष्<P>#आभ्य औ&quot;शित्यस्य दिग्योगे पञ्मीत्वेन पूर्वपरसाधारणतया अष्टनोऽङ्गाज्जश्शसोरित्युक्तेऽप्यनोऽङ्गसंज्ञानिमित्तभूतौ यौ जश्शसौ तावेव शीघ्रपस्थितिकावित्यष्टञ्शब्दादुत्तरयोरेव औश् स्यात्, न तु पूर्वयोरिति दिक्॥<P></div>


</body></html>