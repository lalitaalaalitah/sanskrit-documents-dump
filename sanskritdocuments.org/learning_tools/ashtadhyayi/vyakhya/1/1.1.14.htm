<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.13.htm">पूर्वम्: १।१।१३</a></div><div class="sUtramIndexAnantaram"><a href="../1/1.1.15.htm">अनन्तरम्: १।१।१५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

निपात एकाजनाङ्॥ <span class="sUtramIndex"><a href="GoToSutram\1.1.14">१।१।१४</a></span>


<p><span class="section">पदच्छेदः॥</span> 

निपातः <span class="vibhaktiH">१।१</span>  <a class="anuvRittiH-adhaH" href="../1/1.1.15.htm">१५</a> एकाच् <span class="vibhaktiH">१।१</span> अनाङ् <span class="vibhaktiH">१।१</span> प्रगृह्यम् <span class="vibhaktiH">१।१</span>  <a class="anuvRittiH-upari" href="../1/1.1.11.htm">११</a> 

<p><span class="section">समासः॥</span> 

<div>एकश्च असौ अच्च एकाच् कर्मधारयसमासः।</div>
<div>न आङ् अनाङ् नञ्तत्पुरुषः</div>


<p><span class="section">अर्थः॥</span> 

<div>एकाच् यः निपातः, तस्य प्रगृह्यसंज्ञा भवति, आङं वर्जयित्वा।</div>


<p><span class="section">उदाहरणम्॥</span> 

<div>अ अपेहि, अ उपक्राम। इ इन्द्रं पश्य। उ उत्तिष्ठ॥</div>


<div class="heading">काशिका-वृत्तिः</div>

<div>निपात एकाजनाङ्  <span class="sUtramIndex">१।१।१४</span> </div><p><div>एकश्च असावच्च एकाच्, निपातो य एकाचाङ्वर्जितः स प्रगृह्यसंज्ञो भवति। अ अपेहि। इ इन्द्रं पश्य। उ उत्तिश्ठ। आ एवं नु मन्यसे। आ एवं किल तत्।<span class="prashna"> निपातः इति किम्? </span>चकारत्र। जहारात्र।<span class="prashna"> एकाचिति किम्? </span>प्राग्नये वाचमीरय।<span class="prashna"> अनाङिति किम्? </span>आ उदकान्तात्, ओदकान्तात्। ईषदर्थे त्रियायोगे मर्याऽदाभिविधौ च यः। एतमातं ङितं विद्याद् वाक्यस्मरणयोरङित्। </div>


<div class="heading">लघु-सिद्धान्त-कौमुदी</div>

<div>निपात एकाजनाङ् <span class="sUtramIndex">५५, १।१।१४</span> </div><p><div>एकोऽज् निपात आङ्वर्जः प्रगृह्यः स्यात्। इ इन्द्रः। उ उमेशः॥अवाक्यस्मरणयोरङित्; आ एवं नु मन्यसे। आ एवं किल तत्। अन्यत्र ङित् ; आ ईषदुष्णम् ओष्णम्॥</div>


<div class="heading">न्यासः</div>

<div>निपात एकाजनाङ्। <span class="sUtramIndex">, १।१।१४</span> </div><p><div>एकाजिति बहुव्रीहिर्वाऽयं स्यात्,<span class="prashna">कर्मधारयो वा? </span>यदि बहुव्रीहिः, प्रशब्द-
स्यापि प्रगृह्रसञ्ज्ञा स्यात्। ततश्च &quot;प्रोपाभ्याम्&quot; <span class="sUtramIndex"><a href="../1/1.3.42.htm">१।३।४२</a></span> इति निर्देशो नोपप-
द्येत, प्राग्नय इति च प्रत्युदाहरणम्। तस्मात् कर्मधारयोऽयमिति मनसि कृत्वाह- &quot;एकश्चासावच्छेत्येकाच्&quot; इति। &quot;अ अपेहि&quot; इत्यादीनि त्रीणि च्छान्दसान्युदाहरणानि; 
इतरत् तु लौकिकम्। तत्र &quot;आ एवं नु मन्यसे&quot; इत्यत्राकारो वाक्यापरिपूरणार्थः। &quot;आ 
एवं किल तत्&quot; इत्यत्र तु स्मरणार्थः। &quot;चकारात्र&quot; इति। करोतेर्लिट्। &quot;परस्मैपदानाम्&quot; <span class="sUtramIndex"><a href="../3/3.4.82.htm">३।४।८२</a></span> इत्यादिना तिपो णल्, वृद्धिः, रपरत्वम्। &quot;द्वर्वचनेऽचि&quot; <span class="sUtramIndex"><a href="../1/1.1.58.htm">१।१।५८</a></span> इति
स्थानिवद्भावेन द्विर्वचनम्। उरत्त्वम् <span class="sUtramIndex"><a href="../7/7.4.66.htm">७।४।६६</a></span>। &quot;कुहोश्चुः&quot; <span class="sUtramIndex"><a href="../7/7.4.62.htm">७।४।६२</a></span> 
इति चुत्वम्। भवत्ययं णलकार एकाच्, न तु निपातः।
&quot;प्राग्नये&quot; इति। प्रशब्दो भवति निपातः, न त्वेकाच्। तेन &quot;प्लुतप्रगृह्रा अचि&quot; <span class="sUtramIndex"><a href="../6/6.1.121.htm">६।१।१२१</a></span> इति प्रकृतिभावो न भवति। &quot;अकः सवर्णे&quot; <span class="sUtramIndex"><a href="../6/6.1.97.htm">६।१।९७</a></span> इति दीर्घत्वं 
तु भवत्येव।
आकारोऽत्र हि ङिद्विशिष्ट उपात्तः, तस्य न ज्ञायते- क्व च ङित्त्वम्, क्व च नेति। अतो ङित्त्वाङित्त्वयोर्विषयविभागप्रदर्शनार्थमाह- &quot;ईषदर्थे&quot; इत्यादि।
तत्रेषदर्थे-आ-उष्णम्- ओष्णमिति।ईषदुष्णमित्यर्थः। क्रियायोगे उपसर्गसञ्ज्ञायां 
ङिद्विशिष्ट एव पठ()ते।

प्रपरापसमन्ववनिर्दुव्र्याङन्यधयोऽप्यतिसूदभयश्च।
प्रतिना सह लक्षयितव्याः पर्युपयोरपि लक्षणमत्र॥ इति।
आ इहि- एहि। आ अत्ति= आत्ति। मर्यादाभिविध्योरपि ङिद्विशिष्ट एव पठ()ते, &quot;आह 
मर्यादाभिविध्योः&quot; (२।११३) इति। मर्यादा= ,सीमा; अवधिः। आ उदकान्तात्= ओदकान्तात्
प्रियं प्रोधमनुव्रजेत्। अभिविधिः = अभिव्याप्तिः। आ अहिच्छत्रात्, आहिच्छत्रं 
वृष्टो देवः। अहिच्छत्रं गृहीत्वा वृष्टो देव इत्यर्थः। ङिद्विशिष्टस्य &quot;अनाङ&quot; इति प्रगृह्रसञ्ज्ञाप्रतिषेधात् स्वरसन्धिर्भवति। अथ &quot;एतमातम्&quot; इत्यत्रैतदः &quot;द्वितोयाटौस्त्वेनः&quot; (२।४।<span class="prashna">३५) इत्येनादेशः कस्मान्न भवति? </span>&quot;अन्वादेशे&quot; इति तत्रानुवत्र्तते।<span class="prashna"> अस्ति चेहान्वादेश इत्यस्ति प्राप्तिः? </span>यथा न भवति तथा तत्रैव प्रकरणे वृत्तिकारः स्वयमेव वक्ष्यतीति(का।१६२) पुनरिह नोच्यते। &quot;आतम्&quot; इति। आकारे तकारो मुखसुखार्थः। ये तु पुरेतमाङमिति ङकारसहितमाकारं पठन्ति तेषां ङितं विद्यादिति वचनमनर्थकं स्यात्; ङकारसहितस्य पाठादेव ङित्त्वविज्ञानात्। तस्मात् तकारपर एवायमाकारः पठितव्यः। &quot;
वाक्यस्मरणयोः&quot; इति। वाक्यशब्देन वाक्यार्थ उक्तः; अबिधेयेऽभिधानोपचारात्। प्रक्रान्तं हि वाक्यार्थं किञ्चिदपेक्ष्येदं प्रयुज्यते- &quot;आ एवं नु मन्यसे&quot; इति। एवमयं वाक्यार्थो विज्ञायत इत्य्रथः। पूर्वप्रक्रान्तवाक्यार्थप्रदर्शनपरोऽयमाकारः 
प्रयुक्तः। अथ वा- पूर्वप्रक्रान्तवाक्यार्थस्यान्यथाकरणमिदं प्रयुज्यते, &quot;आ एवं नु मन्यसे&quot; इति, नैवं पूर्वममंस्थाः, सम्प्रति त्वेवं मन्यस इति। अथ वा- वाक्याशब्देन वाक्यमेवोच्यते, वाक्यावयवो निरर्थक एवाकारः प्रयुज्यत इति। स्मरणं स्मृतिः, तत्र य आकारो वत्र्तते स्मृतिसूचकः,स ङिन्न भवति। &quot;आ एवं किल तत्&quot;, एवमिदं विज्ञातमित्यर्थः। ज्ञातं स्मृतमेव। अथ वा- स्मत्र्तव्यार्थविषयः पूर्वमाकारः प्रयुज्यते। &quot;आ&quot; 
इति स्मतेरुत्तरकालमर्थ आख्यायते। &quot;आ&quot; इत्येतस्यैवं किल तदिति भवत्ययमर्थ इत्यर्थः। वाक्यस्मरणयोराकारस्य प्रगृह्रसञ्ज्ञास्त्येवेति &quot;प्लुतप्रगृह्रा अचि&quot; <span class="sUtramIndex"><a href="../6/6.1.121.htm">६।१।१२१</a></span> इति प्रकृतिभावः। तेन &quot;वृद्धिरेचि&quot; <span class="sUtramIndex"><a href="../6/6.1.85.htm">६।१।८५</a></span> इति वृद्धिर्न भवति।

</div>


<div class="heading">बाल-मनोरमा</div>

<div>निपात एकाजनाङ् <span class="sUtramIndex">१०४, १।१।१४</span> </div><p><div>निपात एकाच्। &quot;प्रगृह्र&quot;मित्यनुवर्तते, पुँल्लिङ्गतया च विपरिणम्यते। एकाश्चासावच्चेति कर्मधारयः। तदाह--एकोऽजित्यादिना। इ विस्मये इति। इ इति चादित्वान्निपातः। स च आश्चर्ये वर्तत इत्यर्थः। इ इन्द्रः। उ उमेशः। इ इति उ इति निपातः। सम्बोधने उभयोरपि एकाच्त्वान्निपातत्वाच्च प्रगृह्रत्वान्न सन्धिः। &quot;अना&quot;ङित्यत्र ङकारानुबन्धस्य प्रयोजनमाह - अनाङित्युक्तेरिति। आ एवमिति। पूर्व प्रक्रान्तवाक्यार्थस्याऽन्यथात्वद्योतकोऽयमाकारः। पूर्वमित्थं नामंस्था इदानीं त्वेवं मन्यसे इत्यर्थः। आ एवमिति। स्मरणद्योतकोऽयमाकारः। इहोभयत्रापि आकारस्य ङित्त्वाऽभावान्न पर्युदासः। ङित्त्विति। ङित्तु आकारः प्रगृह्रो न भवति, अनाङिति पर्युदासादित्यर्थः। ओष्णमिति। आ-उष्णमित्यत्र आकारस्य ङित्त्वात्प्रगृह्रत्वाऽभावे सति आद्गुणः। ननु प्रयोगदशायां ङकारस्याऽश्रवणाविशेषान्ङिदङिद्विवेकः कथमित्यत आह-वाक्येति। प्रक्रान्तवाक्यार्थस्यान्यथात्वे स्मरणे च अङित्। अन्यत्र=ईषदाद्यर्थे गम्ये, ङिदिति विवेकः--भेदोऽवगन्तव्य इत्यर्थः। <P>तथाच भाष्यम्-&quot;ईषदर्थे क्रियायोगे मर्यादाभिविधौ च यः। एतमातांङितं विद्याद्वाक्यस्मरणयोरङित्॥&quot; इति॥ &quot;एकोऽच् यस्ये&quot;ति बहुव्रीहिस्तु नाश्रितः, तथा सति &quot;प्रेद&quot;मित्यादाबतिप्रसङ्गात्। <P></div>


<div class="heading">तत्त्व-बोधिनी</div>

<div>निपात एकाजनाङ् <span class="sUtramIndex">८४, १।१।१४</span> </div><p><div>निपात एकाच्। निपातः किम्?। अततेर्डः। अः। &quot;हे अ आगच्छ&quot;। अत्र प्रगृह्रसंज्ञा मा भूत्। एकग्रहणाऽभावे &quot;येन विधि&quot;रिति सूत्रात्तदन्तलाभे &quot;प्रेद&quot;मित्यत्र स्यादत उक्तम्--एक इति। &quot;एका&quot;जिति तु न बहुव्रीहिः, उक्तातिप्रसङ्गतादवस्थ्यात्। अतः &quot;पूर्वकालैके&quot;ति कर्मधारय एव। ननु &quot;निपातोऽना&quot;तित्युक्ते हलन्तस्य सत्यपि प्रगृह्रत्वे प्रयोजनाऽभावादजन्ते प्राप्ते अज्ग्रहणसामथ्र्यादज्रूपस्यैव निपातस्य प्रगृह्रत्वे सिद्धे किमेकग्रहणेन?। न च &quot;पुरोऽस्ती&quot;त्यादौ हलन्तस्य संज्ञायां सत्यां प्रकृतिभावादतो रोरितिरोरुत्वं न स्यादतोऽज्ग्रहणसामथ्र्यमुपक्षीणमित्येकग्रहणमावश्यकमिति वाच्यम्; प्रगृह्रसंज्ञां प्रति रुत्वस्याऽसिद्धतया रेफान्त[स्यैत]स्य प्रगृह्रसंज्ञाऽभावेन दोषाऽप्रसक्तेः। न च सान्तस्य कृता प्रगृह्रसंज्ञा एकदेशविकृतन्यायेन रेफान्तस्यापि स्यादेवेति प्रकृतिभावादुत्वाऽभावप्रसङ्गस्तदवस्थ इति वाच्यम्; प्रगृह्रसंज्ञां प्रतीव प्रकृतिभावं प्रत्यपि रुत्वस्याऽसिद्धत्वात्प्रकृतिभावाऽप्रवृत्तेः। सकारान्तस्य तु न किंचिदपि सिद्धकाण्डस्थं प्रयोजनं प्राप्नोति यत्प्रकृतिभावेन व्यावर्त्त्येत। न चाज्ग्रहणसामथ्र्यादजन्तस्यैव प्र परा अपेत्यादिनिपातस्य प्रगृह्रसंज्ञा स्यान्न त्वज्रूपनिपातस्यैति वैपरीत्यशङ्कानिवारणार्थमेकग्रहणमिति वाच्यम्; अनाङ्ग्रहणवैयथ्र्यापत्तेः , &quot;व्याहरति मृग&quot; इत्यादिनिर्देशविरोधाच्चोक्तशङ्काया अप्रवृत्तेः। किंच &quot;निपातोऽजना&quot;ङित्युक्तेऽप्यनाङिति प्रतिषेधसामथ्र्यान्निपातस्य विशेषणत्वाभ्युपगमे तदन्तविध्यप्रवृत्त्या निपातरूपो योऽच्स प्रगृह्र इत्यर्थलाभादज्रूपस्यैव निपातस्य प्रगृह्रत्वं सिद्धमिति नास्त्येव प्रयोजनमेकग्रहणस्य। नन्वेवमपि समुदायनिवृत्त्यर्थमेकग्रहणमावश्यकमेव। अन्यथा &quot;ऐउ अपेही&quot;त्यत्रैकाज्द्विर्वचनन्यायेन समुदायस्यैव संज्ञा स्यान्नाऽवयवानामिति चरमस्यैव प्रकृतिभावः स्यान्न तु पूर्वयोरिति चेन्न; &quot;अ&quot;जित्येकत्वस्य विवक्षयैव समुदायनिराससंभवात्समुदायसंज्ञयाऽवयवानामननुग्रहेणैकाज्द्विर्वचनन्यायस्याऽप्यप्रवृत्तेः। एकस्मिन्निपाते संज्ञाविधानसंभवेन निपातसमुदायस्य निपातग्रहणेनाऽग्रहणाच्च। अत्राहुर्भाष्यकाराः-&quot;अच्समुदायग्रहणशङ्कनिरासार्थमेकग्रहणं कुर्वन् ज्ञापयति वर्णग्रहणेषु व्यक्तिसङ्ख्या न विवक्ष्यते किंतु जातिरेव निर्दिश्यते&quot; इति। तेन &quot;हलन्ताच्चे&quot;ति सनः कित्त्वात् &quot;दम्भ इच्चे&quot;तीत्त्वे &quot;धिप्सती&quot;त्यादि सिद्धम्। हल्ग्रहणस्य व्यक्तिपरत्वे तु योऽत्रेकः समीपो हल् नकारो, न ततः परः सन्, यस्माच्च परः सन् भकारान्नासाविकः समीप इति कित्त्वं न स्यात्, ततश्च नलोपो न स्यात्। वस्तुतस्तु अपृक्तसंज्ञायामेकग्रहणमुक्तार्थज्ञापकमित्याश्रित्य प्रकृतसूत्रे एकाज्ग्रहणं त्यक्तुं शक्यम्।?त #एव मनोरमायामनाङिति पर्युदासादेवाऽज्रूषनिपाते लब्धे निपातग्रहणमुत्तरार्थं सत्स्पष्टप्रतिपत्त्यर्थमिहैव कृतमिति निपातग्रहणस्यैव प्रयोजनमुक्तं न त्वेकाज्ग्रहणस्य। अत्र नव्याः--यदुक्तं मनोरमायाम्-&quot;अनाङिति पर्युदासा&quot;दित्यादि, तच्चिन्त्यम्, &quot;ओत्&quot;सूत्रे भाष्यकारैः प्सज्यप्रतिषेधस्यैवाङ्गीकृतत्वात्। नच लभ्यभेदाऽभावात्प्रौढिवादमात्रं भाष्यमिति वाच्यम्;-अस्मादेव भाष्यवचनाल्लक्ष्यभेदोऽप्सतीति सुवचत्वात्। तथाहि-अततेर्डः-अः। &quot;अकारो वासुदेवः स्या&quot;दिति वचनाद्रूढिशब्दो वा। अनेन &quot;अ&quot; शब्देन सह &quot;अङ्भर्यादाभिविध्योः&quot; इति आङोऽव्ययीभावे सवर्णदीर्घे &quot;अव्ययीभावश्चे&quot;ति नपुंसकत्वाद्ध्रस्वत्वे सोरम्यमि पूर्वे च कृते &quot;अ&quot;मिति रूपं भाष्यकृत्संमतम्। तथा इणो निष्ठायामितः, वेञस्तु निष्ठायां संप्रसारणे उतः। अम् इतः-एतः, अम् उतः-ओतः&quot; इत्यासमुद्रक्षिति-वत्समासे रूपं च तत्संमतम्। तत्र पर्युदासपक्षे अमि पूर्वो गुणश्च न सिध्यति। अशब्दस्याङ्()भिन्नत्वात्स्थानिवद्भावेन निपातत्वाच्च प्रगृह्रत्वात्। प्रसज्यप्रतिषेधाश्रये तु सिध्यति, तस्याङ्()त्वेन प्रगृह्रत्वनिषेधात्। न चैतादृशप्रयोगोऽप्रामाणिक इति वक्तुं युक्तम्, प्रकृतभाष्यस्यैव प्रमाणत्वात्। अन्यथा हि भाष्यकारेङ्गितमात्रावलम्बनेन तत्र प्राचां ग्रन्थानामधिक्षेपाय भवतां प्रवृत्तयो व्याहन्योरन्नित्याद्याहुः। आङ्वर्ज इति। प्रतिषेधपक्षे तु प्रगृह्रः स्यादित्येतदुत्तरमिदं द्रष्टम्। वज्र्यत इति वर्जः। वृजेण्र्यन्तात्कर्मणि घञ्। वर्जनीय इत्यर्थः। आङो न भवतीति यावत्। आ एवमिति। पूर्वप्रक्रान्तवाक्यार्थस्य अन्यथात्वद्योतकोऽयमाकारः। पूर्वमित्थं नामंस्था इदानीं त्वेवं मन्यसे इत्यर्थः। आ एवं किलेति। स्मरणद्योतकोऽयमाकारः। वाक्यस्मरणयोरित्यादि। अत्रायमाशयः-&quot;ईषदर्थे क्रियायोगेमर्यादाभिविधौ च यः। एतमातं ङितं विद्याद्वाक्यस्मरणयोरङित्।&quot; इति भाष्यस्याऽङिल्लक्षण एव तात्पर्यं, लाघवात्। अन्यस्य ङित्त्वं त्वर्थसिद्धम्। &quot;ईषदर्थ#ए-&quot;इत्यादिस्त्वेकदेशानुवादः। एवंच &quot;अभ्र आँ अप&quot;इत्यत्र सप्तम्यर्थवृत्तेरप्याकारस्य ङित्त्वात् &quot;आङोऽनुनासिकश्छन्दसी&quot;ति प्रवर्तत इति।<P></div>


</body></html>