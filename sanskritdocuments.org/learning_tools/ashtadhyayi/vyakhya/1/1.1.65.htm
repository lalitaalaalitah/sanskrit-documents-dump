<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.63.htm">पूर्वम्: १।१।६३</a></div><div class="sUtramIndexAnantaram"><a href="../1/1.1.65.htm">अनन्तरम्: १।१।६५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अलोऽन्त्यात् पूर्व उपधा॥ <span class="sUtramIndex"><a href="GoToSutram\1.1.64">१।१।६४</a></span>


<p><span class="section">पदच्छेदः॥</span> 

अलः <span class="vibhaktiH">५।१</span> अन्त्यात् <span class="vibhaktiH">५।१</span> पूर्वः <span class="vibhaktiH">१।१</span> उपधा <span class="vibhaktiH">१।१</span> 

<p><span class="section">अर्थः॥</span> 

<div>अत्रापि पूर्ववत् अन्ते भवम्, अन्त्यम् इति बोध्यम्</div>
<div>अन्त्यात् अलः पूर्वः यः अल्, सः उपधा-संज्ञकः भवति</div>


<p><span class="section">उदाहरणम्॥</span> 

<div>भेत्ता, चेत्ता</div>


<div class="heading">काशिका-वृत्तिः</div>

<div>अलो ऽन्त्यात् पूर्व उपधा  <span class="sUtramIndex">१।१।६५</span> </div><p><div>धात्वादौ वर्णसमुदाये ऽन्त्यादलः पूर्वो यो वर्णः सो ऽलेव उपधासंज्ञओ भवति। पच्, पठकरः। भिद्, छिदिकारः। बुध्, युधुकारः। वृत्, वृधृकारः।<span class="prashna"> अलः इति किम्? </span>शिष्टः, शिष्टवान्। समुदायात् पूर्वस्य मा भूत्। उपधाप्रदेशाःअत उपधायाः <span class="sUtramIndex"><a href="../7/7.2.115.htm">७।२।११५</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>अलोऽन्त्यात्पूर्व उपधा <span class="sUtramIndex">१७६, १।१।६४</span> </div><p><div>अन्त्यादलः पूर्वो वर्ण उपधासंज्ञः॥</div>


<div class="heading">न्यासः</div>

<div>अलोऽन्त्यात्पूर्व उपधा। <span class="sUtramIndex">, १।१।६४</span> </div><p><div>अलोऽन्त्यादितिसमानाधिकरणे पञ्चम्यौ। &quot;धात्वादौ वर्णसमुदाये&quot;इति। ननु च नेह वर्णसमुदाय ग्रहणमस्ति, नापि तत् प्रकृतम्।<span class="prashna"> तत् कथमेषोऽर्थो लभ्यते? </span>अन्त्यग्रहणात्, समुदायस्यैवान्त्योऽल् भवति, न केवलः। तस्मादन्त्यग्रहणादेषोऽर्थो लभ्यते।
&quot;अलेव&quot; इति।एवकारकरणादेवाल्समुदायो व्यवच्छिद्यते। ननु च नेह द्वितीय-
मल्ग्रहणमस्ति,<span class="prashna"> तदल्सुमुदायस्याप्येषा संज्ञा कसमान्न भवति? </span>लोकतश्च। लोके
ह्रमीषां बाहृणानामन्त्यात् पूर्व आनीयतामित्युक्तएक एवान्त्यात् पूर्व आनीयते, न समुदायः।<span class="prashna"> एवमप्यल एव व्यवहितस्य कस्मादेषा संज्ञा न भवति? </span>व्यहितेऽपि पूर्वशब्दो वत्र्तत एव। अत एव लौकिकाद् दृष्टान्तात्-- लोके ह्रन्त्यात् पूर्वमानयेत्युक्ते न कश्चिद् व्यवहितमानयति, अपि त्वननतरमेव। यदि ह्रल एवैषा संज्ञा, नाल्समुदायस्य, 
&quot;ऋतश्च संयोगादेर्गुणः&quot;<span class="sUtramIndex"><a href="../7/7.4.10.htm">७।४।१०</a></span> इत्यत्र यद् वक्ष्यति-- &quot;संयोगादिगुणविधाने संयोगोपधग्रहणं कत्र्तव्यम्&quot; इति, तद्व्याहन्यते; न ह्रल एवोपधासंज्ञायामनेकानन्तरहल्समुदायात्मनः संयोगस्योपधात्वमुपपद्यते। संयोगावयवस्योपधात्वादवयवधर्मेण समुदायस्य तथा 
व्यपदेश इत्यविरोधः। भवति ह्रवयवधर्मेण समुदायस्य तथा व्यपदेशः, यथा-- 
आढ()मिदं नगरमिति।
अथ वा- संयोगस्याल्पूर्वत्वोपलक्षणार्थं तत्रोपधाग्रहणं द्रष्टव्यम्। अकार इत्यादीनि रूपोदाहरणानि। कार्यं त्वकारस्योपधासंज्ञायां पाचकः, पाठक इत्यत्र &quot;अत उपधायाः&quot; <span class="sUtramIndex"><a href="../7/7.2.116.htm">७।२।११६</a></span> इति वृद्धिः। इकारलृकारयोस्तु भेदकः, छेदकः, वत्र्तकः वद्र्धक इति। अत्र &quot;पुगन्तलघूपधस्य&quot; <span class="sUtramIndex"><a href="../7/7.3.86.htm">७।३।८६</a></span> इति गुणः।
&quot;शिष्टः&quot; इति। &quot;शासु अनुशिष्टौ&quot; (धा।पा।१०७५), निष्ठा, &quot;शास इदङ हलोः&quot; <span class="sUtramIndex"><a href="../6/6.4.34.htm">६।४।३४</a></span> इति उपधाया इत्त्वम्। तत्र हि &quot;अनिदिताम्&quot; <span class="sUtramIndex"><a href="../6/6.4.24.htm">६।४।२४</a></span> इत्यादेः सुत्रादुपधाग्रहणमनुवत्र्तते। &quot;शासिवसि&quot; <span class="sUtramIndex"><a href="../8/8.3.60.htm">८।३।६०</a></span> इत्यादिना षत्वम्। &quot;समुदायात्&quot; इत्यादि। अकारसकारसमुदायात्। पूर्वस्य शकारस्योपधासंज्ञा मा भूदित्यर्थः। यदि हि स्यात्,तस्यैवेत्त्वं स्यात्॥

</div>


<div class="heading">बाल-मनोरमा</div>

<div>अलोऽन्त्यात्पूर्व उपधा <span class="sUtramIndex">२४७, १।१।६४</span> </div><p><div>सखन्-स् इति स्थिते उपधाकार्यं वक्ष्यन्नुपधासंज्ञामाह--अलोन्त्यात्। &quot;अल&quot; इति पञ्चमी, &quot;अन्त्या&quot;दिति सामानाधिकरण्यात्। अल्प्रत्याहारो वर्णपर्यायः। पूर्वोऽप्यलेव गृह्रते, साजात्यादित्याह--अन्त्यादल इत्यादिना। अलः किम्?। &quot;शिष्ट&quot; इत्यत्र शास्धातौ आसिति संघातात्पूर्वशकारस्योपधात्वं न भवति। अन्यथा &quot;शास इदङ्हलो&quot;रिति शकारस्येकारप्रसङ्गः। वर्णग्रहणं किम्?। शास्धातौ &quot;शा&quot; इति समुदायस्य उपधात्वं न भवति। अन्यथा &quot;शा&quot; इति समुदायस्य इकारः स्यात्। न चालोन्त्यपरिभाषया आकारस्यैव इकारो भवतीति वाच्यं, &quot;नानर्थकेऽलोन्त्यविधि&quot;रिति तन्निषेधात्। <P></div>


<div class="heading">तत्त्व-बोधिनी</div>

<div>अलोऽन्त्यत्पूर्व उपधा <span class="sUtramIndex">२०८, १।१।६४</span> </div><p><div>अलोऽन्त्यात्पूर्व। &quot;अल&quot;इति पञ्चमी &quot;अन्त्या&quot; दित्यनेन विशेष्यात इत्याह-अन्त्यादल इति। अलः किम्()। &quot;शिष्टाः&quot; &quot;शिष्टवा&quot; नित्यादावन्त्यात्सङ्घातात्पूर्वस्य शकारस्य मा भूत्। सत्यां हि संज्ञायां &quot;शास इदङ्हलोः&quot; इति शस्येत्त्वं स्यात्। नन्वेवमप्यन्त्यादलः पूर्वस्य सङ्घातेस्योपधासंज्ञायां &quot;शिष्ट&quot;इत्यादौ शकारविशिष्टस्याकारस्य इत्त्वं स्यादित्यतिप्रसङ्गदोषस्तदवस्थ एवेति चेदुच्यते--यथा हि लोके &quot;अमीषां ब्राआहृआणानामन्त्यात्पूर्व आनीयिता&quot;मित्यक्ते यथाजातीयकोऽन्त्यस्तथाजातीयकोऽन्त्यात्पूर्व आनीयते, तथाऽत्राप्यन्त्योऽलात्मक इति तत्पूर्वोऽप्यलेव गृह्रते। तदेतदाह--पूर्वो वर्ण इति। अत्र&quot;अचोऽन्त्यादि टी&quot; त्यत्रेव &quot;अल&quot; इति निर्धारणे षष्ठीत्यपि सुवचमिति केचिदाहुः, &quot;अलां मध्ये योऽन्त्यस्तस्मात्पूर्वो वर्ण उपधासंज्ञः स्या&quot;दिति व्याख्याया अपि संभवदुक्तिकत्वात्।<P></div>


</body></html>