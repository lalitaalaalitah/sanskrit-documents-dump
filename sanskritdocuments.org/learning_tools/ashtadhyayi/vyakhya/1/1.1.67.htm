<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.65.htm">पूर्वम्: १।१।६५</a></div><div class="sUtramIndexAnantaram"><a href="../1/1.1.67.htm">अनन्तरम्: १।१।६७</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

तस्मादित्युत्तरस्य॥ <span class="sUtramIndex"><a href="GoToSutram\1.1.66">१।१।६६</a></span>


<p><span class="section">पदच्छेदः॥</span> 

तस्मात् <span class="vibhaktiH">५।१</span> इति <span class="vibhaktiH">०</span> उत्तरस्य <span class="vibhaktiH">६।१</span> निर्दिष्टे <span class="vibhaktiH">७।१</span>  <a class="anuvRittiH-upari" href="../1/1.1.65.htm">६५</a> 

<p><span class="section">अर्थः॥</span> 

<div>पञ्चम्या विभक्त्या निर्दिष्टे सति उत्तरस्य कार्यं भवति। {आदेः परस्य (१।१।५३)} इत्यस्य शेषसूत्रम्, तथा च तस्य सङ्गतिः अत्र कर्त्तव्या।</div>


<p><span class="section">उदाहरणम्॥</span> 

<div>आसीनः, द्वीपम्, अन्तरीपम्, समीपम्। ओ॒द॒नं प॒च॒ति॒॥</div>


<div class="heading">काशिका-वृत्तिः</div>

<div>तस्मादित्युत्तरस्य  <span class="sUtramIndex">१।१।६७</span> </div><p><div>निर्दिष्टग्रहनम् अनुवर्तते। तस्मातिति पञ्चम्यर्थनिर्देश उत्तरस्यैव कार्यं भवति, न पूर्वस्य। तिङ्ङतिङः <span class="sUtramIndex"><a href="../8/8.1.28.htm">८।१।२८</a></span>  ओदनं पचति। इह न भवति  पचत्योदनम् इति। </div>


<div class="heading">लघु-सिद्धान्त-कौमुदी</div>

<div>तस्मादित्युत्तरस्य <span class="sUtramIndex">७१, १।१।६६</span> </div><p><div>पञ्चमीनिर्देशेन क्रियमाणं कार्यं वर्णान्तरेणाव्यवहितस्य परस्य ज्ञेयम्॥</div>


<div class="heading">न्यासः</div>

<div>तस्मादित्युत्तरसस्य। <span class="sUtramIndex">, १।१।६६</span> </div><p><div><span class="prashna">किमर्थमिदम्? </span>&quot;तिङ्ङतिङः&quot; <span class="sUtramIndex"><a href="../8/8.1.28.htm">८।१।२८</a></span> इति याऽत्र सा तु न कारकविभक्तिः,<span class="prashna"> किंतर्हि? </span>&quot;दिक्शब्दादञ्चूत्तरपद&quot; <span class="sUtramIndex"><a href="../2/2.3.29.htm">२।३।२९</a></span> इति दिग्योगलक्षणा। दिक्शब्दस्त्वध्या-
हार्यः,<span class="prashna"> तत्र किं पूर्वशब्दमध्याह्मत्यातिङः पूर्वस्य निघातः क्रियते? </span><span class="prashna">उत परशब्दम-
ध्याह्मत्य परस्य? </span>इति सन्देहे सति परिभाषेयं नियमार्()ताऽ‌ऽरभ्यते।
&quot;निर्दिष्टग्रहणमनुवत्र्तते&quot;इति। तेन तस्यानन्तर्यार्थत्वाद्वयवहितस्य 
कार्यं न भवतीति भावः। इहापीतिकरणोऽर्थनिर्देशार्थः क्रियते। तेन पञ्चम्यर्थग्रहणं भवति, न तु शब्दस्वरूपस्येत्यभिप्रायेणाह-- &quot;तस्मात्&quot; इति। &quot;पञ्चम्यर्थनिर्देशः&quot; 
इति। ननु च पूर्वसूत्रादेवेतिकरणोऽनुवर्तिष्यते,<span class="prashna"> तत् किमर्थः पुनरिहेतिकरणः? </span>अनेन प्रकारेण पूर्वसूत्रादेकदेशोऽनुवत्र्तत इति ज्ञापनार्थ-। तेनेतिशब्दवन्निर्दिष्ट-ग्रहणमनुवत्र्तेतेत्येतदाख्यातं भवति।
अन्यस्त्वाह-- "इतिकरणं त्विहावधेरवधिमत्तन्त्रतां निवत्र्तयति। तेनावधेरे-वोत्तरस्य विज्ञायते, नावधिमतः। स्वरूपग्रहणनिरासार्थस्त्वितिकरणो न भवति; स्वरूपा-भावात्। यदपि &quot;तस्माच्छसो नः पुंसि&quot; <span class="sUtramIndex"><a href="../6/6.1.99.htm">६।१।९९</a></span> इति, तत्रापि पूर्वसवर्णदीर्घात्
पूर्वः शस् न सम्भवतीति न भवति सन्देहः। तस्मादवधेरवधिमत्तन्त्रतानिरासार्थ एवेति-
शब्दः&quot; इति, अत्रोच्यते; यद्यवधेरेवोत्तरस्य कार्यं यथा स्यादवधिमतो मा भूदित्येवम-र्थं इतिकरणोऽवधेरवधिमत्तन्त्रतामपाकर्तुं क्रियते, नार्थस्तेन; लोकत एव 
तत्सिद्धेः; लोके हि तस्माच्छात्रादुत्तरो भोज्यतामित्युक्तेरवधेरेवोत्तरो भोज्यते, नावधिमतः। तदिहापि विनापीतिकरणेनावधेरेवोत्तरस्य कार्यं भविष्यति; नावधिमतः।
यदप्युक्तम्-- "तसमाच्छसो नः पुंसि&quot; <span class="sUtramIndex"><a href="../6/6.1.99.htm">६।१।९९</a></span> इत्यत्रापि पूर्वसवर्णदीर्घात् 
पूर्वः शस् न सम्भवति" इति, तदप्ययुक्तम्;तथा ह्रशब्दादिशब्दाच्च शसि परतः 
पूर्वसवर्णदीर्घत्वे पूर्वत्र च वृक्षादिशब्दे शसन्ते व्यवस्थापिते गच्छत आन् 
वृक्षानुपलभते गच्छतो वृक्षानानुपलभत इत्यत्र पूर्वसवर्णदीर्घात् पूरवं शश् 
सम्भवत्येव।<span class="prashna">
अथ यत्रोभयनिर्देशस्तत्र कस्य कार्येण भवितव्यम्? </span>तत्र यानवकाशा सेतरस्याः षष्ठीं प्रकल्पयिष्यति, अतः षष्ठीनिर्दिष्टस्य कार्यं भविष्यति। यथा &quot;आने मुक्&quot; <span class="sUtramIndex"><a href="../7/7.2.82.htm">७।२।८२</a></span> इत्यत्र सप्तमी निरवकासा &quot;अतो येयः&quot; <span class="sUtramIndex"><a href="../7/7.2.80.htm">७।२।८०</a></span> इत्यत इति पञ्चम्याः
पूर्वसूत्रे सावकाशायाः षष्ठीत्वं प्रकल्पयिष्यति। तथा &quot;ईदासः&quot; <span class="sUtramIndex"><a href="../7/7.2.83.htm">७।२।८३</a></span> इति पञ्च-
म्याऽ‌ऽन इति पूर्वसूत्रे सावकाशायाः सप्तम्याः। यत्रोभे सावकासे तत्र परत्वात् 
पञ्चमी सप्तम्याः षष्ठीं प्रकल्पयिष्यति। यथा-- &quot;आमि सर्वनाम्नः सुट्&quot; <span class="sUtramIndex"><a href="../7/7.1.52.htm">७।१।५२</a></span> इति&quot;आज्जसेरसुक्&quot; <span class="sUtramIndex"><a href="../7/7.1.50.htm">७।१।५०</a></span> इत्यत्र पञ्चमी सावकाशा। &quot;आमि&quot; इति सप्तम्युत्तरार्था। 
तत्रादिति पञ्चमी आमीति सप्तम्याः षष्ठीत्वं प्रकल्पयति, तेन सर्वनाम्न उत्तरस्यामः सुड् भवति। इह तु &quot;दीर्घात्&quot; <span class="sUtramIndex"><a href="../6/6.1.73.htm">६।१।७३</a></span> &quot;पदान्ताद्वा&quot; <span class="sUtramIndex"><a href="../6/6.1.73.htm">६।१।७३</a></span> इति, यद्यपि
&quot;च्छे च&quot; <span class="sUtramIndex"><a href="../6/6.1.71.htm">६।१।७१</a></span> इति सप्तमी पूर्वसूत्रे सावकाशा, तथापि तस्याः स्वरित्त्वात् 
पूर्वयोगादनुवृत्ताया निरवकाशत्वम्। अतः सा च सप्तमी पञ्चम्याः षष्ठीत्वं प्रकल्पयिष्यति। पञ्चमी तु पौर्वपर्यं प्रकल्प्य सावकाशा निवत्र्तते। तेनायं सूत्रार्थो भवति- दीर्घादुत्तरो यच्छः, तस्मिन् परतः पूर्वस्य दीर्घस्यैव तुग् भवतीति। &quot;सार्वधा-
तुके यक्&quot; <span class="sUtramIndex"><a href="../7/7.1.67.htm">७।१।६७</a></span> इत्यत्र निरवकाशापि सप्तमी धातोरिति पञ्चम्याः सावकाशाया अपि 
षष्ठीत्वं न प्रकल्पयति; अन्यथा हि धातोरेवादेशा यगादयः स्युः। ततश्च &quot;परश्च&quot; <span class="sUtramIndex"><a href="../3/3.1.2.htm">३।१।२</a></span> इत्यस्यानुवृत्तस्य बाधाद् यगादीनां चानुबन्धकरणस्य वयथ्र्यं प्रसज्येत। न हि 
धात्वादेशत्वे सति तेषां परत्वमुपपद्यते तु ते धातोः परे भवन्ति॥

</div>


<div class="heading">बाल-मनोरमा</div>

<div>तस्मादित्युत्तरस्य <span class="sUtramIndex">४३, १।१।६६</span> </div><p><div>तस्मादित्युत्तरस्य। द्व्यन्तरुपसर्गेभ्योऽप ईत्&quot; &quot;उदस्थारतम्भोः पूर्वस्ये&quot;त्यादिसूत्रगतपञ्चम्यन्तस्यानुकरणं &quot;तस्मा&quot;दिति। &quot;इति&quot; शब्दानन्तरं &quot;गम्येऽर्थे&quot; इति शेषः। &quot;निर्दिष्टे&quot; इत्यनुवर्तते। निरिति नैरन्तर्ये। दिशिरुच्चारणे &quot;द्व्यन्त&quot;रित्यादिसूत्रेषु पञ्चम्यन्तगम्येऽर्थे=द्व्यन्तरादिशब्दे निर्दिष्टे= अव्यवहितोच्चारिते सत्येव ततः परस्यैव ईत्वं भवति, न तु व्यवहितोच्चारिते द्व्यादिशब्दे, नापि ततः पूर्वस्य भवतीति नियमार्थमिदम्। तदाह--पञ्चमीनिर्देशेनेत्यादिना।<span class="prashna"> उत्तरस्य किम्? </span>तिङ्ङतिङ&quot; इति निघात उत्तरस्यैव भवति--अग्निमीले। नेह ईले अग्निम्। अव्यवहिते किम्(), उत्प्रस्थानम्। उदःस्थास्तम्भोरिति पूर्वसवर्णो न भवति। <P></div>


<div class="heading">तत्त्व-बोधिनी</div>

<div>तस्मादित्युत्तरस्य <span class="sUtramIndex">३७, १।१।६६</span> </div><p><div>तस्मादिति। उत्तरस्येति किम्?, तिङ्ङतिङः&quot; इति निघात उत्तरस्यैव यथा स्यात्। अग्निमीले। नेह-ईले अग्निम्। अव्यवहितस्येति। एतच्च निर्दिष्टग्रहणानुवृत्त्या लभ्यते। तेन उत्संस्थानं उत्संस्तम्भनमित्यादौ &quot;उदस्थे&quot;ति पूर्वसवर्णो न प्रवर्तते।<P></div>


</body></html>