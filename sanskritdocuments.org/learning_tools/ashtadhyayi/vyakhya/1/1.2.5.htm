<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.2.4.htm">पूर्वम्: १।२।४</a></div><div class="sUtramIndexAnantaram"><a href="../1/1.2.6.htm">अनन्तरम्: १।२।६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

असंयोगाल्लिट् कित्॥ <span class="sUtramIndex"><a href="GoToSutram\1.2.5">१।२।५</a></span>


<p><span class="section">पदच्छेदः॥</span> 

असंयोगात् <span class="vibhaktiH">५।१</span> लिट् <span class="vibhaktiH">१।१</span>  <a class="anuvRittiH-adhaH" href="../1/1.2.6.htm">६</a> कित् <span class="vibhaktiH">१।१</span>  <a class="anuvRittiH-adhaH" href="../1/1.2.26.htm">२६</a> अपित् <span class="vibhaktiH">१।१</span>  <a class="anuvRittiH-upari" href="../1/1.2.4.htm">४</a> 

<p><span class="section">अर्थः॥</span> 

<div>असंयोगान्तात् धातोः परः अपित् लिट् प्रत्ययः किद्वत् भवति।</div>


<p><span class="section">उदाहरणम्॥</span> 

<div>विभिदतुः, बिभिदुः। चिच्छिदतुः, चिच्छिदुः। ईजतुः, ईजुः।</div>


<div class="heading">काशिका-वृत्तिः</div>

<div>असंयोगाल् लिट् कित्  <span class="sUtramIndex">१।२।५</span> </div><p><div>अपितिति वर्तते। असंयोगान्ताद् धातोः परो लिट् प्रत्ययः अपित् किद् भवति। बिधिदतुः। बिभिदुः। चिच्छिदतुः। चिच्छिदुः। ईजतुः। ईजुः।<span class="prashna"> असंयोगातिति किम्? </span>संस्रसे। दध्वंसे। अपितित्येव। बिभेद। </div>


<div class="heading">लघु-सिद्धान्त-कौमुदी</div>

<div>असंयोगाल्लिट् कित् <span class="sUtramIndex">४५४, १।२।५</span> </div><p><div>असंयोगात्परोऽपिल्लिट् कित् स्यात्। सिषिधतुः। सिषिधुः। सिषेधिथ। सिषिधथुः। सिषिध। सिषेध। सिषिधिव। सिषिधिम। सेधिता। सेधिष्यति। सेधतु। असेधत्। सेधेत्। सिध्यात्। असेधीत्। असेधिष्यत्। एवम् -- चिती संज्ञाने॥ ४॥ शुच शोके॥ ५॥ गद व्यक्तायां वाचि॥ ६॥ गदति॥</div>


<div class="heading">न्यासः</div>

<div>असंयोगाल्लिट् कित्। <span class="sUtramIndex">, १।२।५</span> </div><p><div>धातोरेव लिड् विधीयते, नान्यस्मादिति लिटा सामथ्र्याद्धातुः सन्निधापितः; स चासंयोगग्रहणेन विशिष्यते, विशेषणेन च तदन्तविधिर्भवतीत्याह-- &quot;असंयोगान्ताद्धातोः&quot; इति। यदि तह्र्रसंयोगान्ताद्धातोः परस्य लिटः कित्त्वं विधीयते; तदा &quot;ववृते, ववृधे&quot; इति न सिध्यति, परत्वाद् गुणेन भवितव्यम्। कित्त्वस्यावकाशः -- &quot;ईजतुरीजुः&quot; इति, गुणस्यावकाशः-- &quot;वर्त्तित्वा, वर्धित्वा इति; &quot;ववृते,ववृधे&quot; इत्यादावुभयप्राप्तौ परत्वाद् गुण एव स्यात्, नैतदस्ति; इष्टवाचित्वात्परशब्दस्य, कित्त्वमेवेष्टम्, कित्वमेव परम्, अतस्तदेव भविष्यतीत्यदोषः।
अत्र च यदि &quot;असंयोगात्&quot; इति पर्युदास आश्रीयते, तदा संयोगादन्यस्मिन् गृह्रमाणे नञिवयुक्तन्यायेन (व्या।प।६५) सदृशस्यैव ग्रहणं स्यात्-- संयोगस्य सदृशो योऽन्योऽसहायो हल् इति हलन्तादेव कित्त्वं भविष्यति, नाजन्तात्,ततः &quot;चक्रश्चक्रुः&quot; इति न सिध्यति। तस्मात् प्रसज्यप्रतिषेधोऽयम्, न पर्युदासः-- न चेत् संयोगात् यजादीनां किति&quot; <span class="sUtramIndex"><a href="../6/6.1.15.htm">६।१।१५</a></span> इति किति विधीयते, न ङिति। 
&quot;बिभिदतुः, बिभिदुः&quot; इति। कित्त्वात् &quot;पुगन्तलघूपधस्य&quot; <span class="sUtramIndex"><a href="../7/7.2.86.htm">७।२।८६</a></span> इति गुणाभावः। &quot;सस्त्रंसे, दध्वंसे&quot; इति। कित्त्वाभावात् &quot;अनिदिताम्&quot; <span class="sUtramIndex"><a href="../6/6.4.24.htm">६।४।२४</a></span> इत्यरनुनासिकल्लोपो न भवति। &quot;स्त्रन्सु ध्वन्सु अधः पतने&quot; (धा।पा। ७५४-७५५), अनुदात्तेत्वादात्मनेपदम्, &quot;लिटस्तझयोरेशिरेच्&quot; <span class="sUtramIndex"><a href="../3/3.4.81.htm">३।४।८१</a></span> इत्येशादेशः। &quot;बिभेदिथ&quot; इति। सिप्,थल्, क्रादिनियमादिट्। 

</div>


<div class="heading">बाल-मनोरमा</div>

<div>असंयोगाल्लिट्कित् <span class="sUtramIndex">८८, १।२।५</span> </div><p><div>असंयोगाल्लिट्। अपिदिति। &quot;सार्वधातुकमपि&quot; दित्यस्तदनुवृत्तेरिति भावः। &quot;सार्वधातुकमपि&quot; दिति ङितत्वं तु नात्र प्रवर्तते, लिडादेशनामाद्र्धदातुकत्वादिति बोध्यम्। कित्त्वस्य फलमाह-- क्ङिति चेति। द्वित्वादिति। कृ ए स्थिते लिटि धातोरिति द्वित्वात्परत्वादिको बोध्यम्। कित्त्वस्य फलमाह-- क्ङिति चेति। द्वित्वादिति। कृ ए इति स्थिते लिटि धातोरिति द्वित्वं न स्यादिति भावः।<P><P></div>


<div class="heading">तत्त्व-बोधिनी</div>

<div>असंयोगाल्लिट्कित् <span class="sUtramIndex">६९, १।२।५</span> </div><p><div>असंयोगादिति किम्?। ममन्थे। अत्र नलोपो न। <P><P></div>


</body></html>