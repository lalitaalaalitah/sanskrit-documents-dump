<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.37.htm">पूर्वम्: १।१।३७</a></div><div class="sUtramIndexAnantaram"><a href="../1/1.1.39.htm">अनन्तरम्: १।१।३९</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

कृन्मेजन्तः॥ <span class="sUtramIndex"><a href="GoToSutram\1.1.38">१।१।३८</a></span>


<p><span class="section">पदच्छेदः॥</span> 

कृत् <span class="vibhaktiH">१।१</span> मेजन्तः <span class="vibhaktiH">१।१</span> अव्ययम् <span class="vibhaktiH">१।१</span>  <a class="anuvRittiH-upari" href="../1/1.1.36.htm">३६</a> 

<p><span class="section">समासः॥</span> 

<div>मश्च एच्च मेचौ, मेचौ अन्तौ अस्य सः मेजन्तः, बहुव्रीहिः</div>


<p><span class="section">अर्थः॥</span> 

<div>कृत् यः मकारान्तः एजन्तश्च, तदन्तं शब्दरूपम् अव्ययसंज्ञकं भवति</div>


<p><span class="section">उदाहरणम्॥</span> 

<div>अस्वाद्वीं स्वाद्वीं कृत्वा भुङ्क्ते = स्वादुङ्कारं भुङ्क्ते। सम्पन्नंकारं भुङ्क्ते। लवणंकारं भुङ्क्ते। उदरपूरं भुङ्क्ते। 
एजन्तः - वक्षे रायः। ता वामेषे रथानाम्। क्रत्वे दक्षाय जीवसे। ज्योक् च सूर्यं दृशे। म्लेच्छितवै॥</div>


<div class="heading">काशिका-वृत्तिः</div>

<div>कृन्मेजन्तः  <span class="sUtramIndex">१।१।३९</span> </div><p><div>कृद् यो मकारान्तः, एजन्तश्च तदन्तं शब्दरूपम् अव्ययसंज्ञं भवति। स्वादुङ्कारं भुङ्क्ते। सम्पन्नङ्कारं भुङ्क्ते। लवणङ्कारं भुङ्क्ते। एजन्तःवक्षे रायः। ता वामेषे रथानाम्। ऋत्वे दक्षाय जीवसे। ज्योक् च सूर्यं दृशे। वक्षे इति वचेः तुमर्थे सेसेनसे <span class="sUtramIndex"><a href="../3/3.4.9.htm">३।४।९</a></span> इति सेप्रत्यये कुत्वे षत्वे च कृते रूपम्। एषे इति इणः सेप्रत्यये गुणे षत्वे च कृते रूपम्। जीवसे इति जीवेः असे प्रत्यये रूपम्। दृशे इति दृशेः केन्प्रत्ययो निपात्यते  दृशे विख्ये च <span class="sUtramIndex"><a href="../3/3.4.11.htm">३।४।११</a></span> इति। अन्तग्रहणम् औपदेशिकप्रतिपत्त्यर्थम्। इह मा भूत्  आधये, चिकीर्षवे, कुम्भकारेभ्यः इति। </div>


<div class="heading">लघु-सिद्धान्त-कौमुदी</div>

<div>कृन्मेजन्तः <span class="sUtramIndex">३७०, १।१।३८</span> </div><p><div>कृद्यो मान्त एजन्तश्च तदन्तमव्ययं स्यात्। स्मारं स्मारम्। जीवसे। पिबध्यै॥</div>


<div class="heading">न्यासः</div>

<div>कृन्मेजन्तः। <span class="sUtramIndex">, १।१।३८</span> </div><p><div>&quot;स्वादुङ्कारं भुङ्क्ते&quot; इति। &quot;स्वादुमि णमुल्&quot; <span class="sUtramIndex"><a href="../3/3.4.26.htm">३।४।२६</a></span>। &quot;स्वादुमि&quot; इत्यत एव
निर्देशादुपपदस्य मकारान्तत्वं निपात्यते। स्वादुमिति चार्थग्रहणम्। तेन सम्पन्नादावप्युपपदे णमुल् भवति। &quot;वक्षे&quot; इति। &quot;वच परिभाषणे&quot; (धा।पा।१०६३), &quot;ब्राउवो वचिः&quot;
<span class="sUtramIndex"><a href="../2/2.4.56.htm">२।४।५६</a></span>इति ब्राऊञादेशो वा। &quot;चोः कुः&quot; <span class="sUtramIndex"><a href="../8/8.2.30.htm">८।२।३०</a></span> इति कुत्वम्।
&quot;अन्तग्रहणम्&quot; इत्यादि। &quot;औपदेशिकप्रतिपत्त्यर्थम्&quot; इति। नित्ययोगे 
बहुव्रीहिविज्ञानादौपदेशिकप्रतिपत्तिः। उपदेशे भवमौपदेशिकम्।तस्य प्रतिपत्तिज्र्ञानम् प्रयोजनं यस्य तत् तथा। एवं मन्यते- विनाप्यन्तग्रहणेन &quot;येन विधिस्तदन्तस्य&quot; <span class="sUtramIndex"><a href="../1/1.1.71.htm">१।१।७१</a></span> इति सामथ्र्याद्वा कृतस्तदन्तविधौ सिद्धे यदन्तग्रहणं क्रियते तस्यैतत् प्रयोजनम् नियोगतो यस्यैजन्तत्वमुपदेशावस्थायामेव भवति तस्यैव प्रतीतिर्यथा स्यादिति। &quot;आधये&quot; इति। दधातेराङ्पूर्वात् &quot;उपसर्गे घोः किः&quot; <span class="sUtramIndex"><a href="../3/3.3.92.htm">३।३।९२</a></span> इति किः, &quot;आतो लोप इटि च&quot; <span class="sUtramIndex"><a href="../6/6.4.34.htm">६।४।३४</a></span> इत्याकारलोपः, चतुर्थ्येकवचने &quot;घेर्ङिति&quot; <span class="sUtramIndex"><a href="../7/7.3.111.htm">७।३।१११</a></span> इति गुणः। &quot;चिकीर्षदः&quot; इति। करोतेः सन्, &quot;अज्झनगमां सनि&quot; <span class="sUtramIndex"><a href="../6/6.4.16.htm">६।४।१६</a></span> इति दीर्घः; &quot;सनाशंसभिक्ष उः&quot; <span class="sUtramIndex"><a href="../3/3.2.168.htm">३।२।१६८</a></span> इत्युप्रत्ययः; अतो लोपः, शेषं पूर्ववत्। &quot;कुम्भकारेभ्यः&quot; इति। &quot;कर्मण्यण्&quot; <span class="sUtramIndex"><a href="../3/3.2.1.htm">३।२।१</a></span> &quot;उपपदमतिङ&quot;<span class="sUtramIndex"><a href="../2/2.2.19.htm">२।२।१९</a></span> इति समासः; &quot;बहुवचने झल्येत्&quot; <span class="sUtramIndex"><a href="../7/7.3.103.htm">७।३।१०३</a></span> इत्येत्त्वम्। ननु च लक्षमप्रतिपदोक्तपरिभाषयैव वा &quot;असिद्धं बहिरङ्गमन्तरङ्गे&quot; (व्या।प।४२) इत्येव 
वात्र संज्ञा न भविष्यति- विभक्तिप्रत्ययं ह्राश्रित्य विधीयमानत्वाद् गुणादिकार्यं बहिरङ्गम्, अव्ययसंज्ञा त्वन्तरङ्गम्, बाह्रस्य निमित्तस्यानाश्रयणात्, सत्यमेतत्; एवं त्वर्थप्रतिपत्तौ प्रतिपत्तिगौरवं स्यात्। अतस्तत्परिहारार्थमन्तग्रहणं कृतम्॥
</div>


<div class="heading">बाल-मनोरमा</div>

<div>कृन्मेजन्तः <span class="sUtramIndex">४४३, १।१।३८</span> </div><p><div>कृन्मेजन्तः। कृत्-मेजन्त इति छेदः। म् च एच्च मेचौ , तौ अन्ते यस्येति बहुव्रीहिः। तदाह--कृद्योमान्त इति। तदन्तमिति। केवलस्य कृतः प्रयोगाऽनर्हत्वात्संज्ञाविधावपि तदन्तविधिरिति भावः। स्मारं स्मारमिति। &quot;आभीक्ष्ण्ये णमुल्चे&quot;ति स्मृधातोर्णमुल्, &quot;अचो ञ्णिती ति वृद्धिः, रपरत्वम्, &quot;नित्यवीप्सयो&quot;रिति द्वित्वं, मान्तकृदन्तत्वादव्ययत्वम्। जीवसे इति। &quot;तुमर्थे सेसेनसे&quot; इत्यादिनाऽसेप्रत्ययः। पिबध्यै इति। &quot;तुमर्थे से&quot; इत्यादिना शध्यैप्रत्ययः। शित्त्वात्सार्वधातुकत्वम्। &quot;पाघ्राध्मे&quot;ति पिबादेश इति भावः। शप्तु न, कत्र्रर्थे सार्वधातुके तद्विधेः, &quot;अव्ययकृतो भावे&quot; इति सिद्धान्तादित्याहुः। <P></div>


<div class="heading">तत्त्व-बोधिनी</div>

<div>कृन्मेजन्तः <span class="sUtramIndex">४००, १।१।३८</span> </div><p><div>कृन्मेजन्तः। अत्र &quot;मेजन्त&quot;इत्येतच्छ()तत्वात्कृत एव विशेषणं नतु कृदन्तस्याऽश्रुतस्य। अन्यथा &quot;प्रतामौ&quot; &quot;प्रतामः&quot;। लवमाचष्टे णौ क्विपि णिलोपे वस्योठि वद्धौ च &quot;लौः&quot;---अत्रापि प्रसज्यतेति भावः। भवति ह्रेतत्प्रत्ययलक्षणेन कृदन्तम्, एजन्तं च श्रूयते इति, तदाह--कृद्यो मान्त एजन्त इति। स्मारं स्मारमिति। स्मरतेः&quot;आभीक्ष्ण्ये णमुल्&quot;। वृद्धिः। रपरत्वम्। &quot;नित्यवूप्सयोः&quot;इति द्वित्वम्। जीवसे इति। &quot;तुमर्थे सेसेन्ित्यसेप्रत्ययः। पिबध्यै इति। &quot;तुमर्थे&quot; इत्यनेनैव &quot;शध्यै&quot;प्रत्ययः। &quot;पाघ्रे&quot;ति पिबादेशः। &quot;येन विधिस्तदन्तस्ये&quot;त्यनेनैव सिद्धे सूत्रेऽन्तग्रहणमौपदेशिकप्रतिपत्त्यर्थं, तेनेह न---आधये। चिकीर्षवे। लक्षणप्रतिपदोक्त--संनिपातपरिभाषाभ्यां सिद्धे तयोरनित्यत्वज्ञापनायेदमिति मनोरमायां स्थितम्। एतच्च &quot;अव्ययादाप्सुप&quot;इत्यत्राव्ययात्परस्य सुपो लु&quot;गिति यथाश्रुतव्याख्यानमभिप्रेत्योक्तम्। &quot;अव्ययाद्विहिकस्ये&quot;ति व्याख्याने त्वाधये इत्यादौ अव्ययसंज्ञामनिष्टान्तरमूह्रम्।<P></div>


</body></html>