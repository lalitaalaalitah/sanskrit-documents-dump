<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.66.htm">पूर्वम्: १।१।६६</a></div><div class="sUtramIndexAnantaram"><a href="../1/1.1.68.htm">अनन्तरम्: १।१।६८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

स्वं रूपं शब्दस्याशब्दसंज्ञा॥ <span class="sUtramIndex"><a href="GoToSutram\1.1.67">१।१।६७</a></span>


<p><span class="section">पदच्छेदः॥</span> 

स्वम् <span class="vibhaktiH">१।१</span>  <a class="anuvRittiH-adhaH" href="../1/1.1.71.htm">७१</a> रूपम् <span class="vibhaktiH">१।१</span>  <a class="anuvRittiH-adhaH" href="../1/1.1.71.htm">७१</a> शब्दस्य <span class="vibhaktiH">६।१</span> अशब्द-संज्ञा <span class="vibhaktiH">१।१</span> 

<p><span class="section">समासः॥</span> 

<div>शब्दस्य संज्ञा, शब्दसंज्ञा, षष्ठीतत्पुरुषः। न शब्दसंज्ञा, अशब्दसंज्ञा, नञ्तत्पुरुषः।</div>


<p><span class="section">अर्थः॥</span> 

<div>इह व्याकरणे यस्य शब्दस्य कार्यम् उच्यते, तस्य स्वं रूपं ग्राह्यं, न तु शब्दार्थः, न च पर्यायवाचीशब्दः, शब्दसंज्ञां वर्जयित्वा।</div>


<p><span class="section">उदाहरणम्॥</span> 

<div>आग्नेयमष्टाकपालं निर्वपेत्।</div>


<div class="heading">काशिका-वृत्तिः</div>

<div>स्वं रूपं शब्दस्य अशब्दसंज्ञा  <span class="sUtramIndex">१।१।६८</span> </div><p><div>शास्त्रे स्वम् एव रूपं शब्दस्य ग्राह्यं बोध्यं प्रत्याय्यं भवति, न बाह्यो ऽर्थः, शब्दसंज्ञां वर्जयित्वा। शब्देन अर्थावगतेरर्थे कार्यस्य असम्भवात् तद्वाचिनाम् शब्दानाम् सम्प्रत्ययो मा भूतिति सूत्रम् इदम् आरभ्यते। अग्नेर् ढक् <span class="sUtramIndex"><a href="../4/4.2.32.htm">४।२।३२</a></span>  आग्नेयम् अष्टाकपालं निर्वपेत्। अग्निशब्दो ऽग्निशब्दस्यैव ग्राहको भवति, न ज्वलनः, पावकः, धूमकेतुः इति। न अतः प्रत्ययो भवति। उदश्वितो ऽन्यतरस्याम् <span class="sUtramIndex"><a href="../4/4.2.18.htm">४।२।१८</a></span>औदश्वित्कम्। औदश्वितम्। तक्रम्, अरिष्टं, कालशेयं, दण्डाहतं, मथितम्, इति न अतः प्रत्ययो भवति।<span class="prashna"> अशब्दसंज्ञा इति किम्? </span>दाधा घ्वदाप् <span class="sUtramIndex"><a href="../1/1.1.19.htm">१।१।१९</a></span> तरप्तमपौ घः <span class="sUtramIndex"><a href="../1/1.1.22.htm">१।१।२२</a></span>, घुग्रहणेषु घग्रहनेषु च संज्ञिनां ग्रहनम्, न संज्ञायाः। सित्तद्विशेषाणां वृक्षाद्यर्थम्। सिन्निर्देशः कर्तव्यः।<span class="vArtikA"> ततो वक्तव्यम् तद्विशेषाणां ग्रहणं भवति इति</span>।<span class="prashna"> किं प्रयोजनम्? </span>वृक्षाद्यर्थम्। विभाषा वृक्षमृगतृणधान्यव्यञ्जनपशु। शकुन्यश्ववडवपूर्वापराधरोत्तराणाम् <span class="sUtramIndex"><a href="../2/2.4.12.htm">२।४।१२</a></span> इति  प्लक्षन्यग्रोधम्, प्लक्षन्यग्रोधाः। पित्पर्यायवचनस्य च स्वाऽद्यर्थम्। पिन्निर्देशः कर्तव्यः।<span class="vArtikA"> ततो वक्तव्यम् पर्यायवचनस्य ग्रहणं भवति, चकारात् स्वस्य रूपस्य तद्विशेषाणां च इति</span>।<span class="prashna"> किं प्रयोजनम्? </span>स्वाऽद्यर्थम्। स्वे पुशः <span class="sUtramIndex"><a href="../3/3.4.40.htm">३।४।४०</a></span>। स्वपोषं पुष्टः। रैपोशम्। धनपोशम्। अश्वपोषम्। गोपोशम्। जित्पर्यायवचनस्यैव राजाऽद्यर्थम्। जिन्निर्देशः कर्तव्यः।<span class="vArtikA"> ततो वक्तव्यम् पर्यायवचनस्यैव ग्रहनं भवति इति, न स्वरूपस्य, न अपि तद्विशेषाणाम्</span>।<span class="prashna"> किं प्रयोजनम्? </span>राजाऽद्यर्थम्। सभा राजा अमनुष्यपूर्वा <span class="sUtramIndex"><a href="../2/2.4.23.htm">२।४।२३</a></span>  इनसभम्। ईश्वरसभम्। तस्यैव न भवतिराजसभा। तद्विशेषाणां च न भवति  पुष्यमित्रसभा। चन्द्रगुप्तसभा। झैत्तद्विशेषाणां च मत्स्याऽद्यर्थम्। झिन्निर्देशः कर्तव्यः।<span class="vArtikA"> ततो वक्तव्यम् तस्य च ग्रहणं भवति तद्विशषाणां च इति</span>।<span class="prashna"> किं प्रयोजनम्? </span>मत्स्याऽद्यर्थम्। पक्षिमत्स्यमृगान् हन्ति <span class="sUtramIndex"><a href="../4/4.4.35.htm">४।४।३५</a></span> इति ठक्पाक्षिकः। मात्सियकः। तद्विशेषाणाम्  शाकुनिकः। पर्यायाणां न भवतिअजिह्मान् हन्ति, अनिमिषान् हन्ति इति। अथैकस्यैश्यते, मीनान्, हन्ति इति मैनिकः। </div>


<div class="heading">न्यासः</div>

<div>स्वं रूपं शब्दस्याशब्दसंज्ञा। <span class="sUtramIndex">, १।१।६७</span> </div><p><div>&quot;शास्त्रे स्वमेव&quot; इत्यादि। शास्त्रग्रहणं लोकेऽर्थस्यैव ग्राह्रत्वात्। शब्दस्येति &quot;कृत्यानां कर्तरि वा&quot; <span class="sUtramIndex"><a href="../2/2.3.71.htm">२।३।७१</a></span> इति कत्र्तरि षष्ठी, शब्दः स्वमेव रूपं 
ग्राहयति बोधयति, प्रत्याययतीत्यर्थः।<span class="prashna"> कः पुनः शब्दस्य स्वरूपस्य च भेदः? </span>येन शब्दस्येत व्यतिरेकनिबन्धना षष्ठी भवति। परमार्थतो वस्तुगतो नास्त्येव भेदः। तथा हि--
स्वं रूपं शब्दस्य स्वभावः। तच्चेत् ततोऽर्थान्तरं स्याच् शब्दस्य वैस्वभाव्यमेव
स्यात्। असत्यपि तु वास्तवे भेदे बुद्धिविरचितं भेदमाश्रित्य षष्ठी भवति। 
बुद्धिर्हि स्वबीजपरिपाकवशादाकारविशेषपरिग्रहवत्युपजायमाना वस्तुनोऽसत्यपि भेदे भेदमापादयति, यथा-- राहोः शिरः, स्वस्य स्वभाव इति। &quot;न बाह्रोऽर्थः&quot; इति 
एवकारेण यद्व्यवच्छिन्नं तद्दर्शयति।
अतिप्रसक्तस्यापवादमाह--&quot;अशब्दसंज्ञा&quot; इत्यादि। किमर्थं पुनरिदमारभ्यत
इत्याह-- &quot;शब्देन&quot; इत्यादि। शब्देनोच्चारितेनार्थः कार्योपयोगितया गम्यते, न शब्द-
स्वरूपम्। तथा हि-- गौरुपलभ्यतमित्युक्तेऽर्थमेवोपलब्धुमाद्रियते, न शब्दस्वरूपम्; व्याकरणे तु प्रत्ययविधानादिकार्यमर्थस्य न सम्भवति; तेन सह शब्दस्य पौर्वापर्याभावात्। न चार्थाद् विहितेन प्रत्ययेन कश्चित् प्रकृतोपयोगः। तेन &quot;अग्नेर्ढक्&quot; (४।२।
३३) इत्युक्ते नायं संप्रत्ययो भवति। अग्निशब्दस्य योऽर्थः, स इह कार्यी, तस्येदं कार्यं विधीयत इति। ततश्च तस्यार्थस्य ये वाचकाः विधेयमिति। यथा --आकृतिवादिनां
गौर्दुह्रतामिति शब्देन जातौ चोदितायां तत्र तत्कार्यासम्भवात् तदाधारायां व्यक्तौ संभवात् तत्साहचर्याच्च तस्यामेव व्यक्तौ संप्रत्ययो भवति, न जातौ; तथेहापि तन्मा 
भूत् तद्वाचिनां संप्रत्यय इत्येवमर्थमिदमारभ्यते। तद्वाचिनामिति कर्मणि षष्ठी।
तद्वाचिनो मा विज्ञायीत्येवमर्थमिदमारभ्यत इत्यर्थः।
तत्र केचिदाहुः-- स्वरूपस्य पर्यायाणां च कार्ये प्रसक्ते श्रूयमाणस्यैव
तद् यथा स्यात्, पर्यायाणां भूदिति नियमार्था परिभाषेयमिति।
अन्ये तु-- " लिङ्गवती परिभाषा भवति&quot; , यथा, &quot;इको गुणवृद्धी&quot; <span class="sUtramIndex"><a href="../1/1.1.3.htm">१।१।३</a></span>
इति गुणवृद्धी लिङ्गम्। विध्यन्तरशेषभूता वा; यथा-- &quot;विप्रतिषेधे परं कार्यम्&quot; (कात।प।६७) इति परस्य विध्यन्तरस्य शेषभावमापद्यते। न वास्या लिङ्गं विध्यन्तरशेषभावो 
वा विद्यत इति संज्ञासूत्रमिदम्" इति प्रतिपन्नाः। यद्यपि वृत्तौ संज्ञाशब्दो 
नोच्चारिनः, तथापि &quot;स्वमेव रूपं शब्दस्य ग्राह्रम्&quot; इत्येवं ब्राउवता वृत्तिकारेण संज्ञैवेत्याख्यातं भवति। अग्निशब्दादौ शब्दान्तरैः साधारणमपि रूपमस्ति शब्दत्वादि, असाधारणमपि अग्निशब्दत्वादि, तत्र साधारणरूपव्युदासेनासाधारणस्याग्निशब्दत्वादि-
रूपस्य परिग्रहार्थं &quot;स्वम्&quot; ग्रहणम्। तद्धि स्वमेव तस्य रूम्, इतरत् पुनः परस्यापि। प्रतीति प्रत्यनुपदेशाच्छब्दस्य स्वरूपमेवासन्नम्, नार्थः; विपर्ययात्, अहेयत्वा-
च्च, तन्नित्यसम्बन्धित्वाच्च। तथा ह्रनुकरणशब्दा ह्रर्थं जहति, न तु स्वरूपम्। असाधारणञ्च रूपम्र्थस्तु साधारणः; शब्दान्तरैरपि प्रत्यायमानत्वात्।
तदेवमासन्नत्वान्नित्यसम्बधित्वादसाधारणत्वाच्च रूपमेव शब्दस्य स्वम्,
नार्थः। ततश्च स्वग्रहणादेव रूपपरिग्रहे सिद्धे व्याकरणे रूपवदर्थोऽप्यङ्गीक्रियत इति ज्ञापनार्थं रूपग्रहणम्। तेन-- &quot;अर्थवद्()ग्रहणेन नानर्थकस्य&quot; (व्या।प।१) इत्येतदुपपन्नं भवति। शब्दानुशासननप्रस्तावादेव च शब्दस्येति सिद्धे शब्दग्रहणम्-- यत्र शब्दपरो निर्देशस्तत्र स्वरूपं गृह्रते, नार्थपरो निर्देश इति ज्ञापनार्थम्। तेन &quot;
स्वे पुषः&quot; <span class="sUtramIndex"><a href="../3/3.4.40.htm">३।४।४०</a></span> इत्यत्र स्वरूपस्य ग्रहणं न भवति। अर्थपरत्वं तु निर्देशस्याविच्छिन्नपारम्पर्यादाचार्योपदेशाद्()विज्ञायते।
&quot;आग्नेयम्&quot; इति। अग्निर्देवताऽस्येत्यत्रार्थे ढक्।
&quot;औद()इआत्कम्&quot; इति। आत्राप्युद()इआता संस्कृतमित्यत्रार्थे ढक्। &quot;उद()इआतो-
ऽन्यतरस्याम्&quot; <span class="sUtramIndex"><a href="../4/4.2.18.htm">४।२।१८</a></span> इत्यत्र &quot;दध्नष्ठक्&quot; <span class="sUtramIndex"><a href="../4/4.2.17.htm">४।२।१७</a></span> इत्यस्यानुवत्तेः, &quot;इसुसु-
क्तान्तात्कः&quot; <span class="sUtramIndex"><a href="../7/7.3.51.htm">७।३।५१</a></span> इति ठकः कादेशः।
&quot;घग्रहणेषु&quot; इत्यादि। यदि घुप्रभृतिरपि संज्ञाशब्द स्वरूपस्य ग्राहकः 
स्यात् &quot;उपसर्गे घोः किः&quot; <span class="sUtramIndex"><a href="../3/3.2.92.htm">३।२।९२</a></span> इत्यत्र यद्यपि धात्वधिकारस्तथापि घुग्रहणाद् घुशब्दात् किप्रत्ययः स्यात्। उपसर्गग्रहणं तु प्राद्युपलक्षणार्थ स्यात्। यथा-- &quot;अञ् नासिकायाः संज्ञायां, नसञ्चास्थूलात्&quot; <span class="sUtramIndex"><a href="../5/5.4.118.htm">५।४।११८</a></span> &quot;उपसर्गाच्च&quot; <span class="sUtramIndex"><a href="../5/5.4.119.htm">५।४।११९</a></span> इत्यत्र। कुमारीघ इत्यत्र च घ इति संज्ञाशब्देन स्वरूपप्रत्यायने सति &quot;घरूपकल्प&quot; <span class="sUtramIndex"><a href="../6/6.4.43.htm">६।४।४३</a></span> 
इत्यादिन घशब्दे परतो ह्यस्वत्वं प्रसज्येत।
ननु च संज्ञाविधानसामथ्र्यात् संज्ञायाः स्वरूपग्रहणं न भवति, संज्ञा हि संज्ञिनः प्रत्यायनार्था क्रियते; यदि संज्ञाशब्दोऽपि स्वरूपं प्रत्याययेत् संज्ञाविधानमनर्थकं स्यात्, नैतदस्ति; संज्ञाविदानसामथ्र्याद्धि संज्ञिनं प्रत्याययेत्, परिभाषाविधानसामथ्र्याच्च स्वरूपम्।<span class="prashna"> तस्मात् प्रतिषेधः कत्र्तव्यः? </span>न कत्र्तव्यः, 
ज्ञापकात् संज्ञाशब्दो रूपस्य ग्राहको न भविष्यति। यदयं &quot;ष्णान्ता षट्&quot; <span class="sUtramIndex"><a href="../1/1.4.24.htm">१।४।२४</a></span> 
इति षकारान्तायाः संख्यायाः षट्संज्ञां विदधाति,तज्ज्ञापयति- संज्ञाशब्दः स्वरूपस्य ग्राहको न भवतीति; अन्यथा हि &quot;ष()ड्भ्यो लुक्&quot; <span class="sUtramIndex"><a href="../7/7.1.22.htm">७।१।२२</a></span> इत्यत्र षट्शब्देन
स्वरूपस्य प्रत्यायितत्वात् ततोऽपि लुग् भवतीति षकारन्तायायः संख्यायाः षडिति 
संज्ञा न कुर्यात्। षट्शब्दो हि षकारान्ता संख्या, नान्या, सत्यमेतत्; तथापि येषां 
ज्ञापकद्वारेणार्थप्रतिपत्तौ प्रतिपत्तिगौरवं स्यात्, तान् प्रतितत्परिहाराययाशब्द-
संज्ञेति प्रतिषेधः कृतः। शब्दग्रहणम्- व्याकरणे या संज्ञा तस्या एव प्रतिषेधो न 
लौकिक्या इति प्रदर्शनार्थम्।	
&quot;सित्त्दविशेषाणाम्&quot; इत्यादि। यत्र विशेषाणां ग्रहणमिष्यते तत्र सकार इत्संज्ञकः कत्र्तव्यः &quot;वृक्षस्य,मृगस्िति। &quot;ततो वक्तवयः&quot; इत्यादि। सिन्निर्देशं कृत्वा ततः प्रथमेऽध्यायेऽन्यत्र वा परिभाषेयं कत्र्तव्या-- सित्तद्विशेषाणामित्यादि।<span class="vArtikA"> यस्य सकार इत्संज्ञकः, स तद्विशेषाणां वृक्षादिविशेणाणां खदिरादीनां प्रतिपादक इति वक्तव्यम्</span>। एवं &quot;पित्पर्यायवचनस्य च स्वाद्यर्थम्&quot; (कात्या।वा।५१९) इत्यादावपि वेदितव्यम् न्यायादपि चैतत् प्रतिपाद्योऽर्थः सिध्यति। यथा सिध्यति तथा यथावससं पुरस्तात् प्रतिपादयिष्यामः सुखावबोधनार्थं सित्तद्विशेषाणामित्यादिग्रन्थोपन्यासः॥

</div>


<div class="heading">बाल-मनोरमा</div>

<div>स्वं रूपं शब्दस्याऽशब्दसंज्ञा <span class="sUtramIndex">२७, १।१।६७</span> </div><p><div>&quot;अग्नेर्ढक्&quot;&quot;वाय्वृतुपित्रुषसो यत्&quot; &quot;राज्ञो य&quot;दित्यादौ लौकिकव्युत्त्पत्या उपस्थितानां वह्निवातादीनामर्थानां ढगादिप्रत्ययैः पौर्वापर्यासम्भवात्प्रातिपदिकादित्यनेनान्वयासंभवाच्च तत्तदर्थकपर्यायशब्दानां ग्रहणापत्तौ तन्नियमार्थमिदं सूत्रमारभ्यते--स्वं रूपम्। &quot;अग्नेर्ढगित्यादौ अग्न्यादिशब्दस्य यत्स्वरूपं श्रुतं तदेव अग्न्यादिशब्दै प्रत्येतव्यं, नतु तदन्यस्तत्तत्पर्यायोऽपि। शब्दशास्त्रे संकेतिता वृद्धिगुणादिसंज्ञा शब्दसंज्ञा, तत्र नायं नियम&quot; इत्यर्थः। तदाह--शब्दस्य स्व रूपं संज्ञीति। बोध्यमित्यर्थः। न च वृद्धिर्गुण इत्यादिसंज्ञाविधिबलादेव तत्र तदर्थग्रहणं भविष्यतीति किमशब्दसंज्ञेत्यनेनेति वाच्यम्, &quot;उपसर्ग घोः कि&quot;रित्यत्र &quot;घु शब्दे&quot; इति घुधातुनिवृत्त्यर्थत्वात् &quot;दाधा ध्वदाप्&quot; इति संज्ञाकरणस्य &quot;घुमास्थागापाजहातिसां हलि&quot; इत्यादौ आवश्यकतया संज्ञाकरणस्य सामर्थ्योपक्षयादित्यन्यत्र विस्तरः। इदं सूत्रं भाष्ये प्रत्याख्यातम्।<P></div>


<div class="heading">तत्त्व-बोधिनी</div>

<div>स्वं स्वं शब्दस्याऽशब्दसंज्ञा <span class="sUtramIndex">२४, १।१।६७</span> </div><p><div>स्वं रूपं शब्दस्य। &quot;अग्नेर्ढक्&quot;। आग्नेयम्। &quot;आङो यमहनः&quot;। आयच्छते, आहते। इह-अग्नि, आङ्, यम्, हन्, -एते एव संज्ञिनः। नन्वग्न्यादिवाच्यादङ्गारादेर्ढगादिप्रत्ययो न संभवतीति स्वरूपादेव स्यात्, &quot;प्रातिपदिका&quot;दित्याद्यधिकाराच्च किमनेन सूत्रेणेति चेत्?, सत्यम्। अग्न्यादिशब्दपर्यायेभ्योवह्वयादिभ्यो मा भूदिति सूत्रस्याऽस्यारम्भः। नन्वत्र रूपग्रहणं विनापि स्वशब्देन रूपमेव ग्रहीष्यते, प्रतीतावुपदेशानपेक्षत्वादसाधारणत्वादन्तरङ्गत्वान्नियतोपस्थितिकत्वाच्च। अर्थो हि प्रतीतौ संबन्धग्रहणमपेक्षते, पर्यायैरपि प्रत्यायनात्साधारणः , पदज्ञानजन्यवोधविषयत्वाद्बहिरङ्गः, अनुकरणदशायामप्रतीतेरनियतोपस्थितिकश्चेति किमनेन रूपग्रहणेन?।<P>उच्यते-&quot;इह शास्त्रे अर्थोऽपि विवक्षितो रूपव&quot;दिति ज्ञापनार्थं रूपग्रहणम्। तेन &quot;अर्थवद्ग्रहणे नानर्थकस्ये&quot;त्युपपन्नं भवति। तत्रोक्ताज्ञापकादर्थो ग्राह्रः, &quot;स्व&quot;मिति वचनात्स्वं रूपं चेति सामथ्र्यादर्थवतो रूपस्य ग्रहणम्। तेन &quot;काशे&quot; &quot;कुशे&quot; इत्यत्र &quot;शे&quot; इत्ययं प्रगृह्रसंज्ञो न भवति। &quot;प्रादूहोढेइत्यत्र तु &quot;ऊढग्रहणेन क्तान्तमेव गृह्रते नतु क्तवत्वन्तस्यैकदेशः&quot; इत्यन्यत्र विस्तरः।<span class="prashna"> अशब्दसंज्ञेति किम्? </span>उपसर्गे घोः किः&quot;-दाधाभ्यो यथा स्यात्, घुधातोः शब्दार्थकान्मा भूत्। नच &quot;दाधा घु&quot; इति घुसंज्ञाकरणसामथ्र्यादेव दाधाभ्यः किः स्यादिति वाच्यम्, &quot;घुमास्थे&quot;त्यादिना आत ईत्त्वविधौ संज्ञाकरणस्यावश्यकतया सामर्थ्योपक्षयात्। इह (अ) शब्दस्य संज्ञा (अ) शब्दसंज्ञेति न षष्ठीसमासः, &quot;कर्म&quot; &quot;करण&quot;मित्यादिष्वर्थसंज्ञासु स्वरूपग्रहणापत्तेः, किंतु शब्दः-शब्दशास्त्रं, तत्र संज्ञा शब्दसंज्ञेति सप्तमीसमासस्तदाह--शब्दशास्त्रे या संज्ञेति।<P></div>


</body></html>