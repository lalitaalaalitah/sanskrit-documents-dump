<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.3.htm">पूर्वम्: १।१।३</a></div><div class="sUtramIndexAnantaram"><a href="../1/1.1.5.htm">अनन्तरम्: १।१।५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

न धातुलोप आर्धधातुके॥ <span class="sUtramIndex"><a href="GoToSutram\1.1.4">१।१।४</a></span>


<p><span class="section">पदच्छेदः॥</span> 

न <span class="vibhaktiH">०</span>  <a class="anuvRittiH-adhaH" href="../1/1.1.6.htm">६</a> धातुलोपे <span class="vibhaktiH">७।१</span> आर्धधातुके <span class="vibhaktiH">७।१</span> इकः <span class="vibhaktiH">६।१</span>  <a class="anuvRittiH-upari" href="../1/1.1.3.htm">३</a> गुणवृद्धी <span class="vibhaktiH">१।२</span>  <a class="anuvRittiH-upari" href="../1/1.1.3.htm">३</a> 

<p><span class="section">समासः॥</span> 

<div>धात्ववयवः धातुः, धातोः लोपः यस्मिन् तदिदं धातुलोपम्, तस्मिन् धातुलोपे, उत्तरपदलोपी-बहुव्रीहिसमासः</div>


<p><span class="section">अर्थः॥</span> 

<div>आर्धधातुकनिमित्ते धातुलोपे इकः स्थाने ये गुणवृद्धी प्राप्नुतः, ते न भवतः</div>


<p><span class="section">उदाहरणम्॥</span> 

<div>लोलुवः पोपुवः। मरीमृजः, सरीसृपः।</div>


<div class="heading">काशिका-वृत्तिः</div>

<div>न धातुलोप आर्धधातुके  <span class="sUtramIndex">१।१।४</span> </div><p><div>धात्वेकदेशो धातुः, तस्य लोपो यस्मिन्नार्धधातुके तदार्धधातुकं धातुलोपं, तत्र ये गुणवृद्धी प्राप्नुतः, ते न भवतः। लोलुवः। पोपुवः। मरीमृजः। लोलूयाऽदिभ्यो यङन्तेभ्यः पचाऽद्यचि विहिते यङो ऽचि च <span class="sUtramIndex"><a href="../2/2.4.74.htm">२।४।७४</a></span> इति यङो लुकि कृते तम् एव अचम् आश्रित्य ये गुणवृद्धी प्राप्ते तयोः प्रतिषेधः।<span class="prashna"> धातुग्रहणं किम्? </span>लूञ्, लविता। रेडसि। पर्णं न वेः। अनुबन्धप्रत्ययलोपे मा भूत्। रिषेर्हिसार्थस्य विच्प्रत्ययलोप उदाहरणं रेटिति।<span class="prashna"> आर्धधातुके इति किम्? </span>त्रिधा बद्धो वृषभो रोरवीति इति। सार्वधातुके मा भूत्। इकः इत्येव  अभाजि, रागः।<span class="prashna"> बहुव्रीहिसमाश्रयणं किम्? </span>क्नोपयति, प्रेद्धम्। </div>


<div class="heading">न्यासः</div>

<div>न धातुलोप आर्धधातुके। <span class="sUtramIndex">, १।१।४</span> </div><p><div>उक्तपरिमाणस्य शब्दस्य धातुसञ्ज्ञा कृता। तस्य सर्वस्य लोपे कृते यत्र गुणवृद्धी प्राप्नुतस्तदार्धधातुकेन सम्भवत्येव,<span class="prashna"> तत् किं प्रतिषेधेन? </span>तस्मात् प्रतिषेधविधानसामथ्र्याद्धात्वेकदेशे धातुशब्दो वर्तत इति मत्वाह- &quot;धात्वेकदेशो धातुः&quot; इति। &quot;धातुलोपे&quot;इति। यद्ययं धातोर्लोपो धातुलोप इति तत्पुरूषः, तत आर्धधातुकग्रहणं गुणवृद्धिविशेषणं वा स्यात्- &quot;धा४तुलोपे सत्यार्धधातुकनिमित्ते ये गुणवृद्धी प्राप्नुतस्ते न भवतः&quot; इति।<span class="prashna"> लोपविशेषणं वा स्यात्-&quot; आर्धधातुकनिमित्ते धातुलोपे सति 
गुणवृद्धी न भवतः&quot; इति? </span>पूर्वस्मिन् &quot;क्नोपयति&quot;इत्यत्र प्रतिषेधः प्राप्नोति। तत्र प्रतिविधानं कर्तव्यम्। द्वितीये तु न भवत्येष दोषः। न हि &quot;क्नोपयति&quot; इत्यत्रार्धधातुकनिमित्तलोपः, किं तर्हि, कतवल्निमित्तकः। किन्तु द्वितीये पक्षे प्रेद्धमित्यत्र प्राप्नोति। अस्ति ह्रत्रार्धधातुकनिमित्तो लोपः। ननु चेग्लक्षणयोर्गुणवृद्धयोरयं प्रतिषेधः;<span class="prashna"> न चात्रेग्लक्षणो गुणः? </span>नैतदस्ति; अत्रापीग्लक्षण एव गुणो यो ह्रुभयोः स्थाने भवति, लभते सोऽन्तयतरव्यपदेशम्। तथा हि- &quot;मातुः, पितुः&quot; इत्यत्रोभयोः 
स्थाने भवन् रपरोऽण् भवति। तस्माल्लोपविशेषणपक्षेऽपि तत्पुरुषे प्रतिविधानं
कत्र्तव्यमेव। बहुव्रीहौ तु न किञ्चित् प्रतिविधेयमिति मन्यमानो बहुव्रीहिरयमिति 
दर्शयन्नाह- &quot;तस्य&quot; इत्यादि। एतेन लोपविशेषणमार्धधातुकमित्येतद्दर्शितं भवति। एवं 
चार्धधातुके सम्भवति यदि तत्तस्य निमित्तं भवति, ततश्च क्नोपयतीत्यत्रातिप्रसङ्गो
नावतरति। &quot;तत्र&quot; इत्यादि। नापि गुणवृद्ध्योरार्धधातुकं निमित्त्वेन विशेषणमित्या-
ख्यातम्। ततश्च प्रेद्धमित्यत्राप्यतिप्रसङ्गो न भवति, न ह्राद्गुण आर्धधातुक-
निमित्तः। &quot;ये ते&quot; इति। स्त्रीलिङ्गनिर्देशः &quot;गुणवृद्धी&quot;इत्यनेन स्त्रीलिङ्गेन सामानाधिकरण्यात्। अस्य तु स्त्रीलिङ्गता &quot;परवल्लिङ्गं द्वन्द्वतत्पुरुषयोः&quot; <span class="sUtramIndex"><a href="../2/2.4.26.htm">२।४।२६</a></span> 
इत्यतिदेशात्। अर्थस्य च सोऽतिदेश इति यत्तदोरपि तत्रार्थे वर्तमानयोः स्त्रीलिङ्गता भवति। ननु च नियमस्य प्रकृतत्वात् तस्यैवायं प्रतिषेधो युक्तः, तत् किमित्येवमाह-&quot;तत्र ये गुणवृद्धी प्राप्नुतस्ते न भवतः&quot; इति। तयोः प्राधान्यात्। तत् पुनर्नियमेनोपक्रियमाणत्वात्, नियमस्य तु तादथ्र्यादप्राधान्यम्। तस्माद्()गुणवृद्धयोरेवायं 
प्रतिषेधो न्याय्यः।
&quot;लोलुवः, पोपुवः&quot; इति। &quot;लूञ् छेदने&quot; (धा।पा।१४८३), &quot;पूञ् पवने (धा।पा।१४८२)इत्येताभ्यां &quot;धातोरेकाचः&quot; <span class="sUtramIndex"><a href="../3/3.1.22.htm">३।१।२२</a></span> इत्यादिना यङ्, &quot;सन्यङो&quot; <span class="sUtramIndex"><a href="../6/6.1.9.htm">६।१।९</a></span> इति द्विर्वचनम्, &quot;गुणोयङलुकोः&quot; <span class="sUtramIndex"><a href="../7/7.4.82.htm">७।४।८२</a></span> इत्यभ्यासस्य गुणः, यङन्तात् पचाद्यचि &quot;यङोऽचि च&quot; <span class="sUtramIndex"><a href="../2/2.4.74.htm">२।४।७४</a></span> इति लुकि तन्निमित्तगुणप्रतिषेधः, तस्मिन् सति &quot;अचि श्नुधातुकभ्रुवाम्&quot; (६।४।
७७) इत्यादिनोवङ। &quot;मरीमृजः&quot; इति। &quot;मृजू शुद्धौ&quot; (धा।पा।१०६६), पूर्ववद्यङ, द्विर्वचनम्, उरदत्त्वम्, <span class="sUtramIndex"><a href="../7/7.4.66.htm">७।४।६६</a></span> &quot;हलादिः शेषः&quot; <span class="sUtramIndex"><a href="../7/7.4.60.htm">७।४।६०</a></span> &quot;रीगृदुपधस्य च&quot; <span class="sUtramIndex"><a href="../7/7.4.90.htm">७।४।९०</a></span>इति
रीगागमः। लोलूयादिभ्य इत्यादिशब्देन &quot;पोपूय, मरीमृज्य&quot; इत्येतयोग्र्रहणम्। &quot;लूञ्-
लविता&quot; इति। यावदेव धातुसञ्ज्ञा न भवति तावदेव &quot;सर्वविधिभ्यो लोपविधिर्बलीयात्&quot; 
(व्या।प।७०) इति ञकारस्य लोपो भवति, पश्चाल्लू इत्येतस्य धातुसञ्ज्ञा, तेन ञकारलोपो धातुलोपो न भवतीति भवति प्रत्युदाहरणम्। &quot;रेड् &quot; इति। &quot;रिष रुष हिंसायाम्&quot; (धा।पा।१२३२,१२३०), &quot;अन्येभ्योऽपि दृश्यन्ते&quot;<span class="sUtramIndex"><a href="../3/3.2.75.htm">३।२।७५</a></span> इति विच्, इकारचकारौ &quot;वेरपृक्तस्य&quot;<span class="sUtramIndex"><a href="../6/6.1.65.htm">६।१।६५</a></span> इत्यत्र सामान्यग्रहणाविघातार्थो, वकारस्य चानेनैव लोपः, &quot;पुगन्तलघूपध्स्य च&quot; <span class="sUtramIndex"><a href="../7/7.3.86.htm">७।३।८६</a></span> इति गुणः। &quot;झलां जशोऽन्ते&quot; <span class="sUtramIndex"><a href="../8/8.2.39.htm">८।२।३९</a></span> इति षकारस्य डकारः। ननु च द्वयङ्गविकले द्वे अपि एते प्रत्युदाहरणे, तथैव ह्रत्र धातुलोपो न भवति, एवमार्धधातुकनिमि-त्तोऽपि न भवति, नैतदस्ति; सति हि धातुग्रहणे पदद्वयसान्निध्याद्बहुव्रीहिर्लभ्यते। त()स्मश्च सत्यार्धधातुकनिमत्तत्वं लोपस्य। असति हि धातुग्रहणे &quot;न लोप आर्धधातुके&quot; इत्युच्यमाने &quot;आर्धधातुकाश्रये ये गुणवृद्धी प्रतिषेधः स्यात्। &quot;रोरवीति&quot; इति। &quot;
रु शब्दे&quot; (धा।पा। १०३४) इत्यस्माद्यङ, &quot;बहुलं छन्दसि&quot; <span class="sUtramIndex"><a href="../2/2.4.73.htm">२।४।७३</a></span> इति यङो लुक्, लट्,तिप्, शप्। अदादित्वाच्छपो लुक् (२।४।७२(,&quot;यङो वा&quot;()७।३।९४) इतीट्। अत्र
सार्वधातुकनिमित्तो गुणो न प्रतिषिध्यते। ननु च द्वयङ्गविकलमेवेदम्,<span class="prashna"> यथैव
ह्रार्धधातुकनिमित्तो गुणो न भवत्येवं लोपोऽपि? </span>नैतदस्ति; सति ह्रार्धधातुकग्रहणेऽन्यपदार्थत्वे न तस्याश्रयणात् तन्निमित्तो लोपो लभ्यते, त()स्मश्च सति &quot;न धातुलोपे&quot; इतीयत्युच्यमाने &quot;ये केचन गुणवृद्धी ते च लोपे सति भवतः&quot; इत्येष वाक्यार्थः
स्यात्। ततश्चाविशेषितत्वाल्लोपस्य लोपमात्रे प्रतिषेधो विज्ञायते। &quot;अभाजि&quot; इति। &quot;भञ्जो आमद्र्दने&quot; (धा।पा। १४५३),लुङ्, च्लिः, &quot;चिण् भावकर्मणोः&quot;<span class="sUtramIndex"><a href="../3/3.1.66.htm">३।१।६६</a></span> इति चिण्,
&quot;इणो लुक्&quot; <span class="sUtramIndex"><a href="../6/6.4.104.htm">६।४।१०४</a></span>इति तशब्दस्य लुक्, &quot;भञ्जेश्च चिणि&quot; <span class="sUtramIndex"><a href="../6/6.4.33.htm">६।४।३३</a></span> इत्यनुनासिकलोपः। &quot;रागः&quot; इति। अत्रापि &quot;घञि च भावकरणयोः&quot; <span class="sUtramIndex"><a href="../6/6.4.27.htm">६।४।२७</a></span> इति नलोपः। &quot;रञ्ज रागे&quot; (धा।पा।११६७), भावे घञ्। यद्यप्यत्र रुआवमस्ति तथापीक इत्यत्रानुवृत्तेरिह चेकोऽसम्भवात् &quot;
अत उपधायाः&quot; <span class="sUtramIndex"><a href="../7/7.2.116.htm">७।२।११६</a></span> इति वृद्धेः प्राप्तायाः प्रतिषेधो न भवति। &quot;क्नोपयति&quot; इति। "क्नूयी शब्दे" (धा।पा।४८५), &quot;हेतुमति च&quot; <span class="sUtramIndex"><a href="../3/3.1.26.htm">३।१।२६</a></span> इति णिच्, &quot;अर्त्तिह्यी&quot; गुणः। &quot;प्रेद्धम्&quot; इति। &quot;ञीन्धी दीप्तौ&quot; (धा।पा।१४४८), क्तः, &quot;अनिदिताम्&quot; <span class="sUtramIndex"><a href="../6/6.4.24.htm">६।४।२४</a></span> इत्या-दिनानुनासिकलोपः, &quot;झषस्तर्थोर्घोऽधः&quot; <span class="sUtramIndex"><a href="../8/8.2.40.htm">८।२।४०</a></span> इति तकारस्य धत्वम्। &quot;झलां जश् झशि&quot;<span class="sUtramIndex"><a href="../8/8.4.52.htm">८।४।५२</a></span> इति धातुधकारस्य दकारः, प्रगतमिद्धमिति &quot;कुगतिप्रादयः&quot; <span class="sUtramIndex"><a href="../2/2.2.18.htm">२।२।१८</a></span> इति समासः।

</div>


<div class="heading">तत्त्व-बोधिनी</div>

<div>न धातुलोप आद्र्धधातुके <span class="sUtramIndex">४१३, १।१।४</span> </div><p><div>ज्वर रोगे। ञित्वरा संभ्रमे। अत्र वृत्तौ &quot;झलादौ क्ङिती&quot;त्युक्तं तत्र क्ङितीत्येतद्रभयसकृतमेवेत्याह-- क्ङितीति नानुवर्तत इति। अवतेस्तुनीति। &quot;ज्वरत्वरे&quot;त्युपधावकारयोरूठि गुणे च कृते मन्प्रत्ययस्य टिलोपे चोमिति सिध्यतीत्यर्थः। ज्वरादेरुदाहरणं क्विपि जूः। जुरौ। जुरः। झलादौ तु-- जूर्तिः। जूर्णः। जूर्णवान्। त्वर-- तूः। तुरौ। तुरः। तूर्तिः। तूर्णः। तूर्णवान्। रिउआवि- स्रूः। रुआउवौ। रुआउवः। रुआऊतिः। अवि-- ऊः। उवौ। उवः।ऊतिः। मव-- मूः। मुवौ। मूतः। मूतिः। मामोषीत्यादि। ईट्पक्षे मामवीषि। मामवीमि। मामवीतु। अमामवीत्। अमामवीरिति बोध्यम्। राल्लोपः। &quot;च्छ्वोः शू&quot;डित्तश्च्छ्वोरित्यनुवर्तते। क्वावुदाहरणं--तूः। तुरौ तुरः। धुर्वी-- धूः। धुरौ। धुरः। मुच्र्छा--मूः। मुरौ। मुरः।<P><P></div>


</body></html>