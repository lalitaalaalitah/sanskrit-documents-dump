<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.2.htm">पूर्वम्: १।१।२</a></div><div class="sUtramIndexAnantaram"><a href="../1/1.1.4.htm">अनन्तरम्: १।१।४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

इको गुणवृद्धी॥ <span class="sUtramIndex"><a href="GoToSutram\1.1.3">१।१।३</a></span>


<p><span class="section">पदच्छेदः॥</span> 

इकः <span class="vibhaktiH">६।१</span>  <a class="anuvRittiH-adhaH" href="../1/1.1.6.htm">६</a> गुण-वृद्धी <span class="vibhaktiH">१।२</span>  <a class="anuvRittiH-adhaH" href="../1/1.1.6.htm">६</a> वृद्धिः <span class="vibhaktiH"></span>  <a class="anuvRittiH-upari" href="../1/1.1.1.htm">१</a> गुणः <span class="vibhaktiH"></span>  <a class="anuvRittiH-upari" href="../1/1.1.2.htm">२</a> 

<p><span class="section">समासः॥</span> 

<div>गुणश्च वृद्धिश्च गुणवृद्धी, इतरेतरद्वन्द्वसमासः</div>


<p><span class="section">अर्थः॥</span> 

<div>वृद्धिः स्यात्, गुणः स्यात्, इति गुण-वृद्धि-शब्दाभ्यां यत्र गुण-वृद्धी विधीयते, तत्र इकः इति षष्ट्यन्तं पदम् उपस्थितं द्रष्टव्यम् = तत्र इकः स्थाने भवतः इत्यर्थः।</div>


<p><span class="section">उदाहरणम्॥</span> 

<div>मेद्यति, चेता, कर्ता, जयति। मार्ष्टि। अलावीत्।</div>


<div class="heading">काशिका-वृत्तिः</div>

<div>इको गुणवृद्धी  <span class="sUtramIndex">१।१।३</span> </div><p><div>परिभाषा इयं स्थानिनियमार्था। अनियमप्रसङ्गे नियमो विधीयते। वृद्धिगुणौ स्वसंज्ञया शिष्यमाणौ इकः एव स्थाने वेदितव्यौ। वक्ष्यति  सार्वधातुकार्धधातुकयोः <span class="sUtramIndex"><a href="../7/7.3.84.htm">७।३।८४</a></span> अङ्गस्य गुण इति। स इको एव स्थाने विदितव्यः। नयति। भवति। वृद्धिः खल्वपि  अकार्षीत्। अहार्षीत्। अचैषीत्। अनैषीत्। अलावीत्। अस्तावीत्। गुणवृद्धी स्वसंज्ञया विधीयेते, तत्र इकः इति एतदुपस्थितं द्रष्टव्यम्।<span class="prashna"> किं कृतं भवति? </span>द्वितीयया षष्ठी प्रादुर्भाव्यते। मिदिमृजिपुगन्तलघौउपर्धाच्छिदृशिक्षिप्रक्षुद्रेष्वङ्गेन इग् विशेष्यते। जुसि सार्वधातुकाऽदिगुणेषु इकाङ्गं विशेष्यते। मेद्यते। अबिघयुः।<span class="prashna"> इकः इति किम्? </span>आत्सन्ध्यक्षरव्यञ्जनानां मा भूत्। यानम्। ग्लायति। उम्भिता। पुनर् गुणवृद्धिग्रहणं स्वसंज्ञ्या विधाने नियमार्थम्। इह मा भूत्  द्यौः, पन्थाः, सः, इमम् इति। </div>


<div class="heading">न्यासः</div>

<div>इको गुणवृद्धी। <span class="sUtramIndex">, १।१।३</span> </div><p><div>&quot;परिभाषेयम्&quot; इति। नाधिकारः, अस्वरितत्वात्। नापि गुणवृद्धयोर्विधायकं लक्षणम्, लक्षणान्तरेण तयोर्विधास्यमानत्वात्। &quot;स्थानिनियमार्था&quot; इति। स्थानिनि नियमः 
स्थानिनियमः, स्थान्यन्तरव्यवच्छेदेनैकत्र प्रवर्तनम्, सोऽर्थः प्रयोजनं यस्याः सा तथोक्ता। &quot;अनियमप्रसङ्गे नियमो विधीयते&quot; इति। यत्र साक्षात् स्थानी न निर्दिष्टः 
&quot;सार्वधातुकार्धधातुकयोः&quot;<span class="sUtramIndex"><a href="../7/7.3.84.htm">७।३।८४</a></span>, &quot;सिचि वृद्धिः परस्मैपदेषु&quot;<span class="sUtramIndex"><a href="../7/7.2.1.htm">७।२।१</a></span> इत्यादौ, 
तत्रानियमे प्रसक्ते नियममेषां करोति-इक एव नान्यस्येति। अतः स एवस्या विषयो 
वेदितव्यः, न तु यत्र साक्षात् स्थानी निर्दिश्यते सोऽपि, यथा- &quot;ओर्गुणः&quot; <span class="sUtramIndex"><a href="../6/6.4.146.htm">६।४।१४६</a></span> &quot;अत उपधायाः&quot; <span class="sUtramIndex"><a href="../7/7.2.116.htm">७।२।११६</a></span> इत्यादिः। तत्र ह्रनियमस्य प्राप्तिरेव नास्ति। लिङ्गवती चेयं परिभाषा, लिङ्गं चास्या गुणवृद्धिग्रहणम्, तत्रोपतिष्ठते। तथा च द्वे षष्ठ्यौ प्रादुर्भवतः,-&quot;इकः&quot; इत्येका षष्ठी, &quot;मिदेर्गुणः&quot;<span class="sUtramIndex"><a href="../7/7.3.82.htm">७।३।८२</a></span> इत्येवमादिका द्वितीया।
तत्र कामचारादयथेष्टं सिध्यति। तयोर्विशेषणविशेष्यभावः क्रियते। &quot;मिदेः&quot; 
इत्यत्रान्त इग न सम्भवतीति त्सयाङविशेषणत्वं नोपपद्यतेतस्मादत्राङ्गेनेगेव विशिष्यते- मिदेरङ्गस्य य इगिति। तेन स्थानष्ठ()भावादलोऽन्त्यस्यानुपस्थाने सति यत्र तत्र स्थस्येको गुणः सिद्धो भवति। &quot;सार्वधातुकार्धधातुकयोः&quot; <span class="sUtramIndex"><a href="../7/7.3.84.htm">७।३।८४</a></span> इत्यादौ त्वङ्गस्य इगन्तत्वं सम्भवति। तेन चाङ्गे विशिष्यमाणे तदन्तविधौ सतीष्टं सिध्यति। तस्मादिकै-वाङ्गं विशिष्यते, &quot;इगन्तस्याङ्गस्येति। एवंचय सत्यस्याः स्थानषष्ठीत्वात् &quot;अलो।-
न्त्त्यस्य&quot; <span class="sUtramIndex"><a href="../1/1.1.51.htm">१।१।५१</a></span> इत्येतदुपतिष्ठछते, तेनेगन्तस्यैवाङ्गस्य गुणवृद्धी भवतः,
नेतरस्य। &quot;स्वसञ्ज्ञया&quot; इति। अत्र वक्ष्यमाणोऽभिप्रायः। &quot;इक एव स्थाने&quot; इति।
यदर्थेयं परिभाषा तस्य नियमस्य स्वरूपं दर्शयति- &quot;अकार्षीत्&quot; इति। &quot;डुकृञ् करण&quot; (धा।पा। १४७२),लुङ, &quot;च्लेः सिच्&quot; <span class="sUtramIndex"><a href="../3/3.1.44.htm">३।१।४४</a></span> सिचि वृद्धिः <span class="sUtramIndex"><a href="../7/7.2.1.htm">७।२।१</a></span>&quot;अस्तिसिचोऽपृक्ते&quot; <span class="sUtramIndex"><a href="../7/7.3.96.htm">७।३।९६</a></span> इतीट्। एवम् &quot;अहार्षीत्&quot; इति। अत्र &quot;ह्मञ् हरणे&quot; (धा।८९९) इत्ययं विशेषः। &quot;इक इति किम्&quot; इत। एकदेशद्वारेण समुदायस्य पर्यनुयोगो वेदितव्यः। न हि &quot;गुणवृद्धी&quot;
इत्येतावता विनेग्ग्रहणेनार्थः कश्चित् संगृह्रते। &quot;यानम्&quot; इति। यातेर्ल्युटि गुणे विधीयमान आन्तरतम्यादकारः स्यात्। ततश्च द्वयोरकारयोः &quot;अतो गुणे&quot; (६।१।९७
पररूपत्वे कृते &quot;यनम्&quot; इत्यनिष्टं रूपं स्यात्। &quot;ग्लायति&quot; इति। &quot;ग्लै म्लै 
हर्षक्षये&quot; (धा।पा।९०३।९०४), अत्र सन्ध्यक्षरस्य ऐकारस्य एकारो गुणः स्यात्। ततश्चायादेशे कृते ग्लयति इत्यनिष्टं रूपं स्यात्। &quot;उम्भिता&quot;इति। &quot;उभ उम्भ पूरणे&quot; (धा।पा।१३१९,१३२०), तृच्, इट्। अत्र व्यञ्जनस्य कारस्यौष्ठ()स्य ओकारो गुणः स्यात्। ततश्चावादेशे कृते &quot;उभविता&quot; इत्यनिष्टं रूपं स्यात्।<span class="prashna">
अथ कथं स्वसञ्ज्ञया शिष्यमाणावित्येष विशेषो लभ्यते? </span>न हि सूत्रे
स्वसञ्ज्ञाग्रहणमस्तीत्यत आह &quot;पुनर्गुणवृद्धिग्रहणम्&quot; इत्यादि। इहपूर्वसूत्राभ्यां गुणवृद्धिग्रहणमनुवर्तते। कतस्मिन्ननुवर्तमाने यत् पुनरिह गुणवृद्धरिग्रहणं क्रियतेतस्यैतत् प्रयोजनम्- &quot;यत्र स्वसञ्ज्ञया गुणवृद्धी विधीयेते तत्रायं नियमो यथा 
स्यात्, अन्यत्र मा भूत्िति। पुनर्गुणवृद्धिग्रहणसामथ्र्यादन्यतरस्य गुणवृद्धिग्रहणस्य सञ्ज्ञाप्रधानत्वं सम्पाद्यते। कतेन स्वसञ्ज्ञया विधाने नियमो भवतीत्येषोऽ-
र्थो लभ्यते। अन्यथा हि यद्येवं पूर्वो नियमो नात्राभिमतः स्यात्, ततो नियतस्य निय मस्य प्रकृतगुणवृद्धिग्रहणानुवृत्त्यैव सिद्धत्वात् पुनरिह गुणवृद्धिग्रहणमनर्थकं
स्यादित्येवमभिप्रायः। &quot;इह मा भूत्&quot; इत्यादिनार्यैवं प्रकारस्य नियमस्य व्यवच्छेद्यत्वं दर्शयति- &quot;द्यौः&quot; इति। &quot;दिव औत्&quot;<span class="sUtramIndex"><a href="../7/7.1.84.htm">७।१।८४</a></span> इत्यौकारः। स्वरूपेण विधीयमानोऽलोऽन्त्यस्यैव भवति, नेकः। &quot;पन्थाः&quot; इति। &quot;पथिमध्यृभुक्षामात्&quot; <span class="sUtramIndex"><a href="../7/7.1.85.htm">७।१।८५</a></span> इत्याकारोऽन्त्यस्यैव भवति, नेकः। &quot;इतोऽत्सर्वनामस्थाने&quot;<span class="sUtramIndex"><a href="../7/7.1.86.htm">७।१।८६</a></span> इतीकारस्य अकारः, &quot;थोऽन्थः&quot;
<span class="sUtramIndex"><a href="../7/7.1.87.htm">७।१।८७</a></span> इति थकारस्य न्थादेशः। &quot;इयम्&quot; इति। &quot;त्यदादीनामः&quot;
<span class="sUtramIndex"><a href="../7/7.2.102.htm">७।२।१०२</a></span> इत्यत्वमन्तर्सयैव भवति, नेकः। &quot;दश्च&quot; <span class="sUtramIndex"><a href="../7/7.2.109.htm">७।२।१०९</a></span> इति दकारस्य मकारः। स 
इत्यत्र त्वस्याः परिभाषाया उपस्थाने सति त्यदाद्यत्वं न स्यादेव। &quot;तदोः सः सावन-
न्त्ययोः&quot; <span class="sUtramIndex"><a href="../7/7.2.106.htm">७।२।१०६</a></span> इति सत्वम्, ननु च &quot;अनश्च&quot; <span class="sUtramIndex"><a href="../1/1.2.28.htm">१।२।२८</a></span> इत्ययमपि स्थानिनियमः 
स्वसञ्ज्ञाविधान एवेष्यते, तस्यापि च नियमस्य द्यौरित्यादिकं व्यवच्छेद्यम्। तथा 
हि वृत्तिकारस्तत्र वक्ष्यति &quot;स्वसञ्ज्ञया विधाने नियमः। अजिति वर्तते। इह मा भूत्, द्यौः, पन्थाः, सः, द्युभ्याम्, द्युभिः&quot; (का ३८) इति, ततश्च यदनेन नियमेनैवंविधेन कत्र्तव्यं तत्तेनैव सिध्यति, नार्थ एवंविधयनियमर्थेन पुनरिह गुणवृद्धिग्रहणेन()
सत्यमेतत्&quot; किन्त्वेवमर्थप्रतिपत्तौ य एते मन्दधियः प्राथमकल्पिकाः श्रोतारः, तेषांप्रतिपत्तिगौरवं स्यात्। तस्मात् ताननुग्रहीतं विस्पष्टार्थमिह सञ्ज्ञाविधाने नियमं प्रतिपादयितुं पुनर्गुणवृद्धिग्रहणं कृतम्। तद्येवम्,<span class="prashna"> यत् येन विधातव्यं तदनेनैव
विहितमिति तत्र सञ्ज्ञाविधाने नियमो न कत्र्तव्यः? </span>नैतदस्ति; यदि ह्रसावित्थम्भूतो नियमो न स्यात्, ततो &quot;द्युभ्याम् द्युभिः&quot; इत्यत्र &quot;दिव उत्&quot;<span class="sUtramIndex"><a href="../6/6.1.127.htm">६।१।१२७</a></span> इत्युकारः 
स्वरूपेणैव विधीयमानोऽच एव स्थाने स्यात्, नालोऽन्त्यस्य। न ह्रनेन नियमेनाचः
शक्यते व्यावर्तयितुम्, तस्य गुणवृद्धिसञ्ज्ञकत्वात्।

</div>


<div class="heading">बाल-मनोरमा</div>

<div>इको गुणवृद्धीः <span class="sUtramIndex">३६, १।१।३</span> </div><p><div>इको गुणवृद्धि। &quot;इक&quot; इति षष्ट()न्तशब्दः स्वरूपपरो नपुंसकलिङ्गः प्रथमैकवचनान्तः। सोर्लुका लुप्तत्वादत्वसन्तस्येति दीर्घो न ओ। &quot;इकस्&quot;शब्द इत्यर्थः। &quot;उपतिष्ठते&quot; इति शेषः। &quot;वृद्धिरादैच्&quot; &quot;अदेङ्गुणः&quot; इत्यतो वृद्धिरिति गुण इति चानुवर्तते। इतिशब्दोऽध्याहार्यः। &quot;यत्र विधीयते तत्रे&quot;त्यप्यध्याहार्यम्। गुणो वृद्धिरित्युच्चार्य यत्र गुणवृद्धि विधीयेते तत्र इक इति षष्ठ()न्तं पदमुपतिष्ठत इति योजना। तदाह--गुणवृद्धिशब्दाभ्यामित्यादिना। उपतिष्ठत इति। सङ्गतं भवतीत्यर्थः। &quot;उपाद्देवपूचासङ्गतिकरणे&quot;त्यात्मनेपदम्। सोऽयं पदोपस्थितिपक्षो भाष्यादौ सिद्धान्तितः। &quot;सार्वधातुकार्धधातुकयोः&quot;, मिदेर्गुणः&quot; इत्याद्युदाहरणम्। इक इत्यस्यान्वयप्रकारस्तु तत्र तत्र स्पष्टीभवष्यति। &quot;यत्र विधीयेते&quot; इत्युक्त्या &quot;वृद्धिर्यस्याचा&quot;मित्याद्यनुवादे इक इति नोपतिष्ठते। अनुवादे परिभाषामनुपस्थितेः। &quot;त्यदादीनामः&quot; इत्यादावपि नेदमुपतिष्ठते, तत्र गुणवृद्धिशब्दयोरश्रवणात्। <P></div>


<div class="heading">तत्त्व-बोधिनी</div>

<div>इको गुणवृद्धी <span class="sUtramIndex">३०, १।१।३</span> </div><p><div>इको गुणवृद्धी। यत्र साक्षात्स्थानी न निर्दिष्टः &quot;सार्वधातुकाद्र्धधातुकयोः&quot; &quot;सिचि वृद्धि&quot; रित्यादौ, तत्रैवेयं परिभाषा प्रवर्तते नतु &quot;अचो ञ्णिती&quot;त्यादौ, स्थानिनिर्देशात्। गुणवृद्धिशब्दाभ्यामिति। एतच्च पूर्वसूत्राभ्यां गुणवृद्धिपदे अनुवर्त्त्य &quot;गुणो वृद्धिरिति ये गुणवृद्धी&quot; इति योजनया लभ्यते। तेनेह न &quot;त्यदादीनामः&quot; इमम्। &quot;दिव औत्&quot;द्यौः। विधीयेते इति। यत्र। त्वनुवादो &quot;वृद्धिर्यस्याचामादि&quot;रित्यादौ तत्रेक इति षष्ट()न्तं नोपतिष्ठते, अनुवादे परिभाषाणामनुपस्थितेरिति भावः। &quot;अनुवादे परिभाषाणा&quot;मित्यस्यानूद्यमानविशेषणेष्वित्यर्थः। अनुपस्थितौ लिङ्गं फलं च-&quot;उदीचामातः स्थाने&quot; इत्यत्र स्फुटीकरिष्यते। षष्ठ()न्तमिति। सूत्रे षष्ठ()न्तस्यानुकरणाच्छब्दस्वरूपपरतया नपुंसकत्वात्सोर्लुकि &quot;अत्वसन्तस्ये&quot;ति दीर्धो नेति भावः। पदमिति। तच्च संभवति सामानाधिकरण्ये &quot;इगन्तस्याङ्गस्ये&quot;त्यादिक्रमेण संबध्यते। &quot;मिदेर्गुणः&quot; मृजेर्बृद्धिः&quot; इत्यादौ तु सामानाधिकरण्याऽसंभवान्मिदिमृज्योरवयवस्येक इति संबध्यते। <P></div>


</body></html>