<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.5.htm">पूर्वम्: १।१।५</a></div><div class="sUtramIndexAnantaram"><a href="../1/1.1.7.htm">अनन्तरम्: १।१।७</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

दीधीवेवीटाम्॥ <span class="sUtramIndex"><a href="GoToSutram\1.1.6">१।१।६</a></span>


<p><span class="section">पदच्छेदः॥</span> 

दीधीवेवीटाम् <span class="vibhaktiH">६।३</span> इकः <span class="vibhaktiH">६।१</span>  <a class="anuvRittiH-upari" href="../1/1.1.3.htm">३</a> गुणवृद्धी <span class="vibhaktiH">१।२</span>  <a class="anuvRittiH-upari" href="../1/1.1.3.htm">३</a> न <span class="vibhaktiH">०</span>  <a class="anuvRittiH-upari" href="../1/1.1.4.htm">४</a> 

<p><span class="section">समासः॥</span> 

<div>दीधी च वेवी च, इट् च दीधीवेवीटः, तेषां दीधीवेवीटाम्, इतरेतरद्वन्द्वसमासः</div>


<p><span class="section">अर्थः॥</span> 

<div>दीधीङ् (दीप्तिदेवनयोः), वेवीङ् (वेतिना तुल्ये) छान्दसौ धातू अदादिगणे पठितौ स्तः। दीधीवेव्योः इटश्च इकः स्थाने ये गुणवृद्धी प्राप्नुतः, ते न भवतः।</div>


<p><span class="section">उदाहरणम्॥</span> 

<div>आदीध्यनम्, आदीध्यकः, आवेव्यनम्, आवेव्यकः॥ पठिता कणिता।</div>


<div class="heading">काशिका-वृत्तिः</div>

<div>दीधीवेवीइटाम्  <span class="sUtramIndex">१।१।६</span> </div><p><div>दीधीवेव्योः इटश्च ये गुणवृद्धी प्राप्नुतः, ते न भवतः। आदीछ्यनम्, आदीद्यकः। आवेव्यनम्, आवेव्यकः। इटः खल्वपि  कणिता श्वः। रणिता श्वः। वृद्धिरिटो न संभवति इति लघूपधगुणस्यात्र प्रतिषेधः। </div>


<div class="heading">न्यासः</div>

<div>दीधीवेवीटाम्। <span class="sUtramIndex">, १।१।६</span> </div><p><div>&quot;दीधीवेव्योः&quot; इति। दीधीङ दीप्तिदेवनयोः&quot; (धा।पा। १०७६); &quot;वेवीङ वेतिना 
तुल्ये (धा।पा।१०७७) इत्येतयोग्र्रहणम्। ननु च &quot;दीङ क्षये&quot; (धा।पा। ११३४) &quot;धीङ अनादरे&quot;(धा।पा।११३६), &quot;वेञ् तन्तुसन्ताने&quot; (धा।पा।१००६) &quot;वी गतिप्रजनकान्त्यसनखादनेषु&quot; (धा।पा।<span class="prashna">१०४८) इत्येतेषां ग्रहणं कस्मान्न विज्ञायते? </span>यद्येषां ग्रहणमभिमतं 
स्यादसन्देहार्थं &quot;वीवेधीदीटाम्&quot; इत्येवं न्यासं कुर्यात्। अन्यथा तु कृतम्। 
तस्मात् पूर्वोक्तयोरेव धात्वोरिह ग्रहणम्। इटश्चेति- &quot;आर्धरधातुकस्य&quot; <span class="sUtramIndex"><a href="../7/7.2.35.htm">७।२।३५</a></span> 
इत्यादिना विहितस्य। अथ &quot;इट्, किट, कटी गतौ&quot; (धा।पा।३१८,३१९३२०) इत्यस्य 
ग्रहणं कस्मान्न भवति, युक्तं चैतत्,<span class="prashna"> धातुसाहचर्यात्? </span>नैतदस्ति; इह&quot;अल्पाच्तरम्&quot; <span class="sUtramIndex"><a href="../2/2.2.34.htm">२।२।३४</a></span> इत इटः पूर्वनिपाते कत्र्तव्ये तद्विपर्यासं कुर्वतैतत् सूचितम्-&quot;अन्योऽ-
प्यत्र कश्चिद्विपर्यासो विज्ञेयः&quot; इति। तेन धातुसाहचर्याद्धातुग्रहणे प्राप्ते तद्विपरीतस्यैवागमस्य ग्रहणं विज्ञायते। &quot;आदीध्यनम्&quot; इति। ल्युट्। &quot;आदीध्यकः&quot; इति। 
ण्वुल्।&quot;कणिता ()आः, रणिता ()आः&quot; इति। &quot;अण रण कण&quot; (धा।पा।४४४,४४५,४४९) इत्यादौ 
शब्दार्थे धातुवर्गे कणिरणी पठ()एते , ताभ्यां लुटि स्यताशी लृलुटोः&quot; <span class="sUtramIndex"><a href="../3/3.1.33.htm">३।१।३३</a></span> इति तासिः, &quot;लुटः प्रथमस्य &quot;<span class="sUtramIndex"><a href="../2/2.4.85.htm">२।४।८५</a></span> इत्यादिना तिषो डादेशः, टिलोपः, &quot;आर्धधातुकस्य&quot; <span class="sUtramIndex"><a href="../7/7.2.35.htm">७।२।३५</a></span> इत्यादिनेट्। अथेटो वृद्धेरुदाहरणं कस्मान्न प्रदर्शितमित्याह- &quot;वृद्धिरिटो न सम्भवति&quot; इति। अङ्गस्य वृद्धिर्ञ्णिदादौ प्रत्यये विधीयते इट् चायमार्धधुकभवतः। न चार्धधातुकस्याङसञ्ज्ञास्ति ञ्णिदादौ प्रत्यये। तस्मादिटो वृद्धिर्न भवति। 

</div>


<div class="heading">बाल-मनोरमा</div>

<div>दीधीवेवीटाम् <span class="sUtramIndex">३९, १।१।६</span> </div><p><div>दीधीवेवी। &quot;दीधीह् दीप्तिदेवनयोः&quot; &quot;वेवीङ् वेतिनी तुल्ये&quot;। दीधीश्च वेवीश्च इट् चेति द्वन्द्वात् षष्ठी। &quot;इको गुणवृद्धी&quot; इत्यतो गुणवृद्धी इति, &quot;न धातुलोप&quot; इत्यतो नेति चानुवर्तते। <P><P></div>


</body></html>