<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.2.5.htm">पूर्वम्: १।२।५</a></div><div class="sUtramIndexAnantaram"><a href="../1/1.2.7.htm">अनन्तरम्: १।२।७</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

इन्धिभवतिभ्यां च॥ <span class="sUtramIndex"><a href="GoToSutram\1.2.6">१।२।६</a></span>


<p><span class="section">पदच्छेदः॥</span> 

इन्धिभवतिभ्याम् <span class="vibhaktiH">५।२</span> च <span class="vibhaktiH">०</span> लिट् <span class="vibhaktiH">१।१</span>  <a class="anuvRittiH-upari" href="../1/1.2.5.htm">५</a> कित् <span class="vibhaktiH">१।१</span>  <a class="anuvRittiH-upari" href="../1/1.2.5.htm">५</a> 

<p><span class="section">समासः॥</span> 

<div>इन्धिश्च, भवतिश्च इन्धिभवती, ताभ्यां इन्धिभवतिभ्याम्, इतरेतरद्वन्द्वः।</div>


<p><span class="section">अर्थः॥</span> 

<div>इन्धि, भवति इत्येताभ्यां परः लिट्-प्रत्ययः किद्वत् भवति।</div>


<p><span class="section">उदाहरणम्॥</span> 

<div>पुत्र ईधे अथर्वणः (ऋ॰ ६।१६।१४)। समीधे दस्युहन्तमम् (ऋ ६।१६।१५), बभूव, बभूविथ।</div>


<div class="heading">काशिका-वृत्तिः</div>

<div>इन्धिभवतिभ्यां च  <span class="sUtramIndex">१।२।६</span> </div><p><div>इन्धि भवति इत्येताभ्यां परो लिट् प्रत्ययः किड् भवति। समीधे दस्यु हन्तमम्। पुत्र ईधे अथर्वणः। भवतेः खल्वपि  बभूव। बभूविथ। इन्धेः संयोगर्थं ग्रहणम्। भवतेः पिदर्थम्।<span class="vArtikA"> अत्रैष्टिः  श्रन्थिग्रन्थिदम्भिस्वञ्जीनामिति वक्तव्यम्</span>। श्रेथतुः, श्रेथुः। ग्रेथतुः, ग्रेथुः। देभतुः, देभुः। परिषस्वजे, परिषस्वजाते। </div>


<div class="heading">न्यासः</div>

<div>इन्धिभवतिभ्यां च। <span class="sUtramIndex">, १।२।६</span> </div><p><div>&quot;समीघे&quot; इति। &quot;ञीन्धी दीप्तौ&quot;, (धा।पा। १४४८) पूर्ववदात्मनेपदम्, एशादेशः, कित्त्वात् &quot;अनिदिताम्&quot; <span class="sUtramIndex"><a href="../6/6.4.24.htm">६।४।२४</a></span> इत्यादिनानुनासिकलोपः, द्विर्वचनम्, अकः सवर्णे दीर्घत्वं च <span class="sUtramIndex"><a href="../6/6.1.97.htm">६।१।९७</a></span>। अथ &quot;इजादेश्च गुरुमतोऽनृच्छः&quot; (३।१।<span class="prashna">३६) इत्याम् कस्मान्न भवति? </span>मन्त्रविषयत्वादस्य; तत्र च &quot;अमन्त्रे&quot; इत्यधिकारात। एवं तर्हि मन्त्रश्छन्द एवेति &quot;च्छन्दस्युभयथा&quot; <span class="sUtramIndex"><a href="../3/3.4.117.htm">३।४।११७</a></span> इति सार्वधातुकत्वम्, ततश्च सार्वधाकुमपित्&quot; <span class="sUtramIndex"><a href="../1/1.2.4.htm">१।२।४</a></span> इति ङित्त्वम्,<span class="prashna"> अत एव ङित्त्वादनुनासिकलोपो भविष्यतीति तत् किमर्थमिन्धेःपरस्य लिटऋ कित्त्वं विधीयते? </span>ज्ञापनार्थम्। एतदनेन ज्ञाप्यते- अनित्योऽयमामिति। नित्ये ह्रामि तेन व्यवधानादेवेन्धेः परो लिण्न सम्भवतीति कित्त्वविधानं नोपपद्यते; तस्मादनित्योऽयमामिति। तेन भाषायामपि &quot;समीधे&quot; इति प्रयोग उपपन्नो भवति।
&quot;बभूव, बभूविथ&quot; इति। कित्त्वाद् यथाक्रमं वृद्धिगुणौ न भवतः।&quot;भुवो वुग् लुङलिटोः&quot; <span class="sUtramIndex"><a href="../6/6.4.88.htm">६।४।८८</a></span> इति वुक्। &quot;भवतेरः&quot; <span class="sUtramIndex"><a href="../7/7.4.73.htm">७।४।७३</a></span> इत्यभ्यासस्यात्त्वम्। ननु च कृतयोरपि गुणवृद्ध्योर्वुका भवितव्यम्, अकृतयोरपीति नित्यो वुक्; कृताकृतप्रसङ्गित्वात्, तत्र नित्यत्वाद् वुकि कृते गुणवद्धयोः प्राप्तिरेव नास्ति, भवतेरलघूपधत्वात्,<span class="prashna"> अनजन्तत्वाच्चेति भवतिग्रहणमनर्थकम्? </span>नैतदस्ति; &quot;शब्दान्तरस्य प्राप्नुवन् विधिरनित्यो भवति&quot; (व्या।प।१००) इति वुगप्यनित्यः। ततश्च परत्वात् गुणवृद्ध्योः कृतयोर्वङ न स्यात्। तस्माद् भवतिग्रहणं कत्र्तव्यम्।<span class="prashna"> अथ कृतयोरपि गुणवृद्ध्योरेकदेशविकृतमनन्यवद्भवतीति नास्ति शब्दान्तरत्वम्? </span>एवं सति शक्यं भवतिग्रहणमकर्तुम्। तत् क्रियते विस्पष्टार्थम्।
अथ &quot;बभूव&quot; इत्यत्र &quot;अचो ञ्णिति&quot; <span class="sUtramIndex"><a href="../7/7.2.15.htm">७।२।१५</a></span> इति वृद्धेः कथं प्रतिषेधः,<span class="prashna"> यावतेक इत्यनुवत्र्तते? </span>क्ङिति च&quot; <span class="sUtramIndex"><a href="../1/1.1.5.htm">१।१।५</a></span> इत्यनेनेग्लक्षणा वृद्धिः प्रतिषिध्यते, न चेयमिग्लक्षणा वृद्धिः, निर्दिष्टस्थानिकत्वात्। अत्र कित्त्वविधानसामथ्र्यादनिग्लक्ष
णा अपि वृद्धेर्भविष्यति प्रतिषेधः; अन्यथा कित्त्वविधानमनर्थकं स्यादिति चेत्, न; तस्य थल्युत्तमणलि च गुणुप्रतिषेधार्थत्वात्। एवं तर्हि ङिद्ग्रहणमप्यनुवत्र्तते, तदनुवत्र्तमाने न विद्यमानमन्यत् प्रयोजनम्, तेनानिग्लक्षणाया अपि वृद्धेः प्रतिषेधो भविष्यति। &quot;इन्धेः संयोगार्थं (ग्रहणम्-- काशिका) वचनम्&quot; इति। तस्य संयोगान्तत्वात् पूर्वेणासिद्धेः। 
&quot;भवतेः पिदर्थम्&quot; इति। नापिदर्थम्; तस्यासंयोगान्तत्वादपिदिति पूर्वेण सिद्धेः। भवतेरिह श्तिपा निर्देशो यङलुग्()निवृत्त्यर्थः-- यङलुगन्तल्लिटः कित्त्वं मा भूदिति। &quot;बोभाव&quot; इति। तथा चोक्तम्----
श्तिपा शपानुबन्धेन निर्दिष्टं यद् गणेन च।
यत्रैकाज्ग्रहणं किञ्चित् पञ्चैतानि न यङलुकि॥ (पु।प।९४) इति। 
&quot;अन्थिग्रन्थि&quot; इत्यादि। &quot;श्रन्थ ग्रन्थ सन्दर्भे&quot; (धा।पा।१५१२,१५१३), &quot;दम्भ,द्म्भे&quot; (धा।पा। १२९०) &quot;ष्वन्ज परिष्वङ्गे&quot; (धा।पा।९७३) एषामपि श्रन्थिग्रन्थिप्रभृतीनां लिटः कित्त्वं भवतीत्येतदर्थरूपं व्याख्येयमित्यर्थः। तत्रेदं व्याख्यानम्-- चकारोऽनुक्तसमुच्चयार्थः क्रियते, तेन श्रन्थिप्रभृतीनामपि संयोगान्तानां लि
टः कित्त्वं भविष्यतीति। &quot;श्रेथतुः&quot; इत्यादि। कित्त्वात् &quot;अनिदिताम्&quot; <span class="sUtramIndex"><a href="../6/6.4.24.htm">६।४।२४</a></span> इत्यनुनासिकलोपः। &quot;तृ()फलभजत्रपश्च&quot; <span class="sUtramIndex"><a href="../6/6.4.122.htm">६।४।१२२</a></span> इति चकारस्यानुक्तसमुच्चयार्थत्वादनेकहल्मध्यस्याप्येत्वाभ्यासलोपौ। &quot;परिषस्वजे&quot; इति। अनुदात्तेत्त्वादात्मनेपदम्। पूर्वस्य सकारस्य &quot;स्थादिष्वभ्यासेन चाभ्यासस्य&quot; <span class="sUtramIndex"><a href="../8/8.3.64.htm">८।३।६४</a></span> इति वत्र्तमाने, &quot;उपसर्गात् सुनोति&quot; <span class="sUtramIndex"><a href="../8/8.2.65.htm">८।२।६५</a></span> इत्यादिना षत्वम्। परस्य तु सकारस्य &quot;सदिस्वञ्जयोः परस्य लिटि&quot; <span class="sUtramIndex"><a href="../missing.htm"></a></span> इति षत्वप्रतिषेधः।

</div>


</body></html>