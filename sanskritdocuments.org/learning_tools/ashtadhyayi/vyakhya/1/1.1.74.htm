<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.72.htm">पूर्वम्: १।१।७२</a></div><div class="sUtramIndexAnantaram"><a href="../1/1.1.74.htm">अनन्तरम्: १।१।७४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

त्यदादीनि च॥ <span class="sUtramIndex"><a href="GoToSutram\1.1.73">१।१।७३</a></span>


<p><span class="section">पदच्छेदः॥</span> 

त्यदादीनि <span class="vibhaktiH">१।१</span> च <span class="vibhaktiH">०</span> वृद्धम् <span class="vibhaktiH">१।१</span>  <a class="anuvRittiH-upari" href="../1/1.1.72.htm">७२</a> 

<p><span class="section">समासः॥</span> 

<div>त्यद् आदिः येषाम्, तानि इमानि त्यदादीनि, बहुव्रीहिः।</div>


<p><span class="section">अर्थः॥</span> 

<div>त्यदादीनि शब्दरूपाणि वृद्धसंज्ञकानि भवन्ति।</div>


<p><span class="section">उदाहरणम्॥</span> 

<div>त्यदीयम्। तदीयम्। एतदीयम्।</div>


<div class="heading">काशिका-वृत्तिः</div>

<div>त्यदादीनि च  <span class="sUtramIndex">१।१।७४</span> </div><p><div>यस्य अचाम् आदिग्रहणम् उत्तरार्थम् अनुवर्तते। इह तु न सम्बध्यते। त्यदादीनि शब्दरूपाणि वृद्धसंज्ञानि भवन्ति। त्यदीयम्। तदीयम्। एतदीयम्। इदमीयम्। अदसीयम्। त्वदीयम्। त्वादायनिः। मदीयम्। मादायनिः। भवतीयम्। किमीयम्। </div>


<div class="heading">लघु-सिद्धान्त-कौमुदी</div>

<div>त्यदादीनि च <span class="sUtramIndex">१०७९, १।१।७३</span> </div><p><div>वृद्धसंज्ञानि स्युः॥</div>


<div class="heading">न्यासः</div>

<div>त्यदादीनि च। <span class="sUtramIndex">, १।१।७३</span> </div><p><div>&quot;उत्तरार्थम्&quot; इति। उत्तरसूत्रेऽस्य प्रयोजनवत्त्वात् यद्यनुवत्र्तते,एतद-र्थमपि कस्मान्न भवतीत्याह-- &quot;इह न सम्बध्यते&quot; इति। यदीहापि सम्बध्येत तदायमर्थः
स्यात्--- &quot;त्यदादीनि यस्याचामादिभूतानि तद्()वद्धम्&quot; इति। ततश्च त्वत्पुत्र इत्यादावेव स्यात्, केवालानां च त्यदादीनां न स्यादित्यभिप्रायः। ननु च त्वत्पुत्रो
मत्पुत्र इत्यादावुपसर्जनानि त्यदादीनि, उपसर्जनानां च तेषां त्यदादित्वं
निवर्तितम्,<span class="prashna"> तत् कुतोऽयं प्रसङ्गः? </span>यदि यस्याचामादेरित्येतदिह सम्बध्यते तदा 
सत्युपसर्जनत्वे वचनात् त्यदादावेव संज्ञा स्यात्, न केवलानामिति मन्यते;<span class="prashna"> कथं
पुनरिहानुवर्तमानं शक्यमसम्बन्धुम्? </span>स्वसम्ब्नधानुवृत्तेः। &quot;वृद्धिर्यस्याचामादिस्तद्()वृद्धम्&quot; <span class="sUtramIndex"><a href="../1/1.1.72.htm">१।१।७२</a></span> इति त्यदादीनि च वृद्धिसंज्ञकानि भवन्ति। &quot;वृद्धिर्यस्याचामादिस्तद्()वृद्धम्&quot; इति तद्()वृद्धम्, &quot;एङ प्राचां देशे&quot; <span class="sUtramIndex"><a href="../1/1.1.74.htm">१।१।७४</a></span> यस्याचामादिग्रहणमनुवत्र्तते। वृद्धिग्रहणं निवृत्तम्। एवं वृद्धिग्रहणं निवृत्तम्। एवं वृद्धिशब्देन 
सम्बन्धमनुवत्र्तमानं न शक्यते त्यदादिभिः सम्बन्धुम्। &quot;त्वादायनिः, मादायनिः&quot; इति। &quot;उदीचां वृद्धादगोत्रात्&quot; <span class="sUtramIndex"><a href="../4/4.1.157.htm">४।१।१५७</a></span> इति फिञ्(), &quot;प्रत्ययोत्तरपदयोश्च&quot; <span class="sUtramIndex"><a href="../7/7.2.97.htm">७।२।९७</a></span>
इति युष्मदस्मदोस्त्वामादेशौ। चकारोऽनुक्तसमुच्चयार्थः। तेन &quot;वा नामधेयस्य&quot; (वा।<span class="vArtikA">१५) इत्यादि वक्तव्यं न भवति</span>॥

</div>


<div class="heading">बाल-मनोरमा</div>

<div>त्यदादीनि च <span class="sUtramIndex">१३१७, १।१।७३</span> </div><p><div>त्यदादीनि च। शेष पूरणेन सूत्रं व्याचष्टे--वृद्धसंज्ञानि स्युरिति। आदेरचो वृद्धिसंज्ञकत्वाऽभावादारम्भः। <P></div>


</body></html>