<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.46.htm">पूर्वम्: १।१।४६</a></div><div class="sUtramIndexAnantaram"><a href="../1/1.1.48.htm">अनन्तरम्: १।१।४८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

एच इग्घ्रस्वादेशे॥ <span class="sUtramIndex"><a href="GoToSutram\1.1.47">१।१।४७</a></span>


<p><span class="section">पदच्छेदः॥</span> 

एचः <span class="vibhaktiH">६।१</span> एक् <span class="vibhaktiH">१।१</span> ह्रस्वादेशे <span class="vibhaktiH">७।१</span> 

<p><span class="section">समासः॥</span> 

<div>ह्रस्वस्य आदेशः ह्रस्वादेशः, षष्ठीतत्पुरूषः</div>


<p><span class="section">अर्थः॥</span> 

<div>एचः स्थाने ह्रस्वादेशे कर्त्तव्ये इक् एव भवति नान्यः।</div>


<p><span class="section">उदाहरणम्॥</span> 

<div>अतिरि कुलम्। अतिनु कुलम्। अपगु।</div>


<div class="heading">काशिका-वृत्तिः</div>

<div>एच इग्घ्रस्वाऽदेशे  <span class="sUtramIndex">१।१।४८</span> </div><p><div>एचो ह्रस्वाऽदेशे कर्तव्ये इकेव ह्रस्वो भवति, न अन्यः। रैअतिरि। नौअतिनु। गोउप गु।<span class="prashna"> एचः इति किम्? </span>अतिखट्वः। अतिमालः।<span class="prashna"> ह्रस्वाऽदेशे इति किम्? </span>दे३वदत्त। देवद३त्त। </div>


<div class="heading">लघु-सिद्धान्त-कौमुदी</div>

<div>एच इग्घ्रस्वादेशे <span class="sUtramIndex">२५१, १।१।४७</span> </div><p><div>आदिश्यमानेषु ह्रस्वेषु एच इगेव स्यात्। प्रद्यु। प्रद्युनी। प्रद्यूनि। प्रद्युनेत्यादि॥ प्ररि। प्ररिणी। प्ररीणि। प्ररिणा। एकदेशविकृतमनन्यवत्। प्रराभ्याम्। प्ररीणाम्॥ सुनु। सुनुनी। सुनूनि। सुनुनेत्यादि॥</div>


<div class="heading">लघु-सिद्धान्त-कौमुदी</div>

<div>इत्यजन्तनपुंसकलिङ्गाः। <span class="sUtramIndex">२५१, १।१।४७</span> </div><p><div></div>


<div class="heading">लघु-सिद्धान्त-कौमुदी</div>

<div>अथ हलन्त पुंल्लिङ्गाः <span class="sUtramIndex">२५१, १।१।४७</span> </div><p><div></div>


<div class="heading">न्यासः</div>

<div>एच इग्घ्रस्वादेशे। <span class="sUtramIndex">, १।१।४७</span> </div><p><div>परिभाषेयमादेशनियमार्था &quot;ह्यस्वो नपुंसके प्रातिपदिकस्य&quot;<span class="sUtramIndex"><a href="../1/1.2.47.htm">१।२।४७</a></span> इत्यादावु-पतिष्ठते। इहेम् एचोऽवयवसमाहारवर्णाः। तत्र &quot;ए ऐ&quot; इत्येतयोः पूर्वो भागो वर्णसमा-
नाकृतिर्मात्रात्मैव तालव्यः। अत एव &quot;ए ऐ कण्ठ()तालव्यौ&quot; (आ।शि। १७) इति
शिक्षाकाराः पठन्ति; तदवयवोः कण्ठ()तालव्यत्वात्। &quot;ओऔ&quot; इत्येतयोः पूर्वो भागस्तादृश एव, यादृश एकारैकारयोः। उत्तरस्तूवर्णसमानाकृतिर्मात्रिक ओष्ठ्यः। अत एव &quot;ओ औ 
कण्ठ()ओष्ठ्यौ&quot; (आ।शि।१८) इति शिक्षाकाराः पठन्ति; तदवयवोः कण्ठ()ओष्ठ()त्वात्। 
तत्र समुदायात्मनामेचां समुदायान्तरतमो ह्यस्वो नास्तीति तदवयवस्य योऽन्तरतमः, तनैव युक्तं भवितुम्। स पुनरकारा इकार उकारो वा। तत्र एकारैकारयोह्र्यस्वो विधीयमानः 
कदाचिदकारः स्यात्,कदाचिदिकारः। ओकारौकारयोरपि कदाचिकारः स्यात्, कदाचिदुकारः। 
इकारोकारावेव यथायोगं यथा स्याताम्, कदाचिदप्यकारो मा भूदित्येवमर्थमिदमारभ्यते।
अत्र यद्यप्येचामिकां साम्यम्, तथापि संख्यातानुदेशो न भवति, यस्मादन्नेदं विधायकम्,<span class="prashna"> किं तर्हि? </span>नियामकम्। प्राप्तिपूर्वकश्च नियम इति ये प्राप्ता अन्तरतमा इक 
एचो ह्यस्वास्तेषामनेन नियमः क्रियते। न च प्राप्तावृकारलृकाराविति कुतो यथासंख्य-
त्वम्?<span class="vArtikA"> यद्येवम्, इण्णित्येव वक्तव्यम्, न त्वगिति, सत्यमेतत्;<span class="prashna"> किन्त्वेवमुच्यमाने सन्देहः स्यात्- किं पूर्वेण णकारेण प्रत्याहारः? </span><span class="prashna">उत परेण? </span>इति; तस्मादसन्देहार्थमिगित्युक्तम्</span>। &quot;अतिरि, अतिनु&quot; इति। रायमतिक्रान्तं, नावमतिक्रान्तं ब्राआहृणकुलम्
&quot;अत्यादयः क्रान्ताद्यर्थे द्वितीयया&quot; (वा।९१) इति &quot;कुगति&quot; <span class="sUtramIndex"><a href="../2/2.2.18.htm">२।२।१८</a></span> इत्या-
दिना समासः, &quot;परवल्लिङ्गं द्वन्द्वतत्पुरुषयोः&quot; <span class="sUtramIndex"><a href="../2/2.4.26.htm">२।४।२६</a></span> इति पुंल्लिङ्गे 
स्त्रीलिङ्गे च प्राप्ते &quot;द्विगुप्राप्तापन्नालंपूर्वगतिसमासेषु तल्लिङ्गमेव भवति। &quot;ह्यस्वो नपुंसके प्रातिपदिकस्य&quot; <span class="sUtramIndex"><a href="../1/1.2.47.htm">१।२।४७</a></span> इति ह्यस्वः। इक् कण्ठतालव्यस्यैकारस्य 
तालव्य इकारो भवति। कण्ठ()ओष्ठ()स्यौकारस्यौष्ठ() उकारः। &quot;उपगु&quot; इति। गोः समीपमिति। &quot;अव्ययं विभक्ति&quot; <span class="sUtramIndex"><a href="../2/2.1.6.htm">२।१।६</a></span> इत्यादिना सामीप्येऽव्ययीभावः। &quot;गोस्त्रियोरुपसर्जनस्य&quot; <span class="sUtramIndex"><a href="../1/1.2.48.htm">१।२।४८</a></span> इति ह्यस्वः। कण्ठ()ओष्ठ()ओकार्सयौष्ठ() उकारः। एकारस्य तूदाहरणम्- हे 
इतीमं शब्दमतिक्रान्तं ब्राआहृणकुलमतिहि। &quot;अततिखट्वः&quot; इति। पूर्ववत् प्रादिसमासे कृते &quot;गोस्त्रिरुपसर्जनस्क&quot; <span class="sUtramIndex"><a href="../1/1.2.48.htm">१।२।४८</a></span> इत्येवमादिना ह्यस्वोऽकार एव भवत्यन्तरतमः। 
&quot;दे३वदत्त&quot; इति। अत्रामन्त्रित्सयादेरुदात्तादेशे कत्र्तव्ये &quot;देवद३त्त&quot; इत्यत्र च &quot;गुरोरनृतोऽन्त्यस्य&quot; <span class="sUtramIndex"><a href="../8/8.2.86.htm">८।२।८६</a></span> इत्यादिना प्लुतादेशे कत्र्तव्य इङ न भवति॥

</div>


<div class="heading">न्यासः</div>

<div>उपान्वध्याङ्वसः <span class="sUtramIndex">, १।१।४७</span> </div><p><div>लुग्विकरणालुग्विकरणपरिभाषया (व्या।प।५०) &quot;वस निवासे&quot; (धा।पा।१००५) इत्यस्य भौवादिकस्य ग्रहणम्, न &quot;वस आच्छादने&quot; (धा।पा।१०२३) इत्यस्यादादिकस्य।
&quot;वसेरश्यर्थस्य&quot; इत्यादि। &quot;उपोष्य रजनीमेकाम्&quot; इति, त्रिरात्रमुपवसतीत्यत्र च &quot;कालाध्वनोः&quot; <span class="sUtramIndex"><a href="../2/2.3.5.htm">२।३।५</a></span> इति द्वितीया। अथ वा &quot;कालभावाध्वगन्तव्याः&quot; (वा; म।भा।१।३३६) इति कर्मत्वे। अत्रार्थशब्दो निवृत्तिवचन इति भोजननिवृत्तिवाचिन इत्यर्थ-।<span class="vArtikA"> &quot;वक्तव्यम्&quot; इति</span>। व्याख्येयमित्यर्थः। तत्रेदं व्याख्यानम्-- इहाप्यन्यतरस्याग्रहणनुवर्तते, सा च व्यवस्थितविभाषा विज्ञायते; तेन वसेरश्यर्थस्य प्रतिषेधो भविष्यति॥

</div>


<div class="heading">बाल-मनोरमा</div>

<div>एच इग्घ्रस्वादेशे <span class="sUtramIndex">९४२, १।१।४७</span> </div><p><div>अथ ओदन्ताः। प्रकृष्टा द्यौर्यस्येति बहुव्रीहौ प्रद्योशब्दस्य &quot;ह्यस्वो नपुंसके&quot; इति ह्यस्वः प्राप्नुवन्नेचो ह्यस्वाऽभावात्तेषां द्विस्थानत्वेन अ, इ, उ, ऋ, लृ, इत्येतेषां ह्यस्वानामन्तरतमत्वाऽभावादन्तरस्थानसाम्याश्रयेण अवर्णादिषु यस्य कस्यचिदनियमेन पर्यायेण वा प्राप्ताविदमारभ्यते--एच इक्। आदिश्यते इत्यादेशः। कर्मणि घञ्। तस्य ह्यस्वपदेन सह कर्मधारयः विशेष्यस्यार्षः पूर्वनिपातः। आदेश इति निर्धारणसप्तमी। सौत्रमेकवचनम्। तदाह--आदिश्यमानेष्वित्यादिना। &quot;मध्ये&quot; इत्यपपाठः, तद्योगे षष्ठ()आ एवौचित्यात्। इगेवेति। तेन अकारव्यावृत्तिः फलतीति भावः। यद्यपीकश्चत्वारः, एचोऽप्येवं, तथापि स्थान्यादेशानां यथासङ्ख्यं न भवति। न ह्रयमपूर्वविधिः, किन्तु नियमविधिः। यताप्राप्तमेव नियम्यते। एचां हि पूर्वभागोऽवर्णसदृशः। उत्तरभागस्तु इवर्णोवर्णसदृशः। तत्पर पूर्वभागसादृश्यमवर्णस्यास्ति। तस्य च इग्ग्रहणेन निवृत्तौ इवर्णसादृश्यमात्रमादाय एकारस्य ऐकारस्य च इवर्णः, उवर्णसादृस्यादोकारस्य औकारस्य च उवर्ण इति व्यवस्था न्यायप्राप्ता। यताप्राप्तमेव च नियम्यत इति न यतासङ्ख्यम्। ततश्च प्रद्योशब्दे ओकारस्य उकारो ह्यस्व इत्यभिप्रेत्योदाहरति--प्रद्यु इत्यादि। ननुं पुंनपुंसकयोः प्रकृष्टस्वर्गवत्त्वमेकमेव प्रवृत्तिनिमित्तमिति टादौ पुंवत्त्वविकल्पः कुतो नेत्यत आह--इह न पुंवदिति। कुत इत्यत आह--यदिगन्तमिति। प्रद्योशब्द ओदन्तः पुंसि। प्रद्युशब्दस्तु उदन्तो नपुंसके। तथाच पुंसि प्रद्योशब्दस्य भाषितपुंस्कत्वेऽपि नपुंसके प्रद्युशब्दस्य तदपेक्षया भिन्नत्वेन भाषितपुंस्कत्वाऽभावान्न पुंवत्वमित्यर्थः। केचित्तु पुंसि यः प्रद्योशब्द ओदन्तः स एवेदानीं नपुंसकः, तस्य ह्यस्वान्तत्वेऽपि एकदेशविकृतस्याऽनन्यत्वात्, अतः पुंवत्वविकल्पोऽस्त्येवेत्याहुः। एवमग्रेऽपीति। प्ररि, सूवु इत्यादावपीत्यर्थः। इत्योदन्ताः। अथ ऐदन्ताः। एकारान्तस्योदाहरणं तु स्मृत इः कामो येन स स्मृतेः। सु=शोभनः स्मृतेर्यस्य तत् &quot;सुस्मृति&quot; इत्यादि बोध्यम्। प्ररीति। प्रकृष्टो रा=धनं यस्य इति बहुव्रीहौ प्ररैशब्दः। तस्य नपुंसकह्यस्वत्वेन इकारः। सुटि वारिवत्। सोर्लुप्तत्वात् &quot;रायो हली&quot;त्यात्वं न, टादावचि पुंवत्त्वविकल्पः प्रद्युशब्दवत्। भ्यामादौ हलि विशेषमाह--रायो हलीत्यात्वमिति। ननु रैशब्दस्य ऐदन्तस्य बिहितमात्वं कथमिदन्तस्येत्यत आह--एकदेशविकृकतस्यानन्यत्वादिति। आमि विशेषमाह--नुमचिरेति। नुटि &quot;रायो हली&quot;त्यात्वे प्रराणामित्यन्वयः। ननु प्ररि-आमिति स्थिते नुटं बाधित्वा परत्वान्नुमि तस्याङ्गभक्तत्वाद्धलादिविभक्त्यभावात्कथमात्वमित्यत आह--नुमचिरेति। पूर्वविप्रतिषेधान्नुमं बाधित्वा नुठ()आत्वं निर्बाधमिति भावः। संनिपातेति। ह्यस्वान्तत्वमुपजीव्य प्रवृत्तस्य नुटस्तद्विघातकमात्वं प्रति निमित्तत्वाऽसंभवादिति भावः। ननु तर्हि ह्यस्वान्तत्वमुपजीव्य प्रवृत्तस्य नुटस्तद्विघातकं &quot;नामी&quot;ति दीर्घं प्रति कथं निमित्तत्वमित्यत आह--नामीति दीर्घस्त्विति। इत्युक्तमिति। &quot;रामशब्दाधिकारे&quot; इति शेषः। इत्यैदन्ताः। अथ औदन्ताः। सु=शोभना नौर्यस्येति विग्रहे बहुव्रीहौ &quot;ह्यस्वो नपुंसके&quot; इति ह्यस्व उकार इति मत्वाह--सुनु इति। इत्यौदन्ताः॥<P>*****इति बालमनोरमायामजन्ता नपुंसकलिङ्गाः*****<P><P><P><P>अथाऽलुक्समासप्रकरणम्।<P>------------------<P></div>


<div class="heading">तत्त्व-बोधिनी</div>

<div>एच इग्घ्रस्वादेशे <span class="sUtramIndex">८१५, १।१।४७</span> </div><p><div>एचः। आदिश्यत इत्यादेशः, ह्यस्वाश्चसावादेशश्च ह्यस्वादेशः। निर्धरणे सप्तमी, जातबेकवचनमतो व्यचष्टे-----आदिश्यमानेषु ह्यस्वेष्विति। एचां पूर्वभागोऽकारसदृशः, उत्तरस्तु इवर्णोवर्णसदृशः, तत्रोभयान्तरतमस्य ह्यस्वस्याऽभावात्पर्यायेण अकारः स्यादिकारोकारौ च स्याताम्, तथाच मा कदाप्यकारो भूदिति नियमार्थेयं परिभाषेत्यभिप्रेत्याह---इगेव स्यादिति। आन्तरतम्यादेकारोकारयोरिकारः। ओकारौकारयोस्तूकारः। एकान्तस्योदाहरणं तु हः स्मृतो येन स स्मृतेः। शोभनः स्मृतेर्यस्य तत् &quot;सुस्मृती&quot;त्यादि। एतच्च परिभाषासूत्रमपार्थकम्। तथाच वार्तिककृतोक्तं--&quot;सिद्धमेडः सस्थानत्वात्,&quot; ऐचोश्चोत्तरभूयस्त्वा&quot;दिति। अस्यार्थः--शब्दपरविप्रतिषेधेन एङौत्तरभादान्तरतमौ इउवर्णावेवेति सिद्धम्। &quot;एचोश्चे&quot;ति चकारो भिन्नक्रमः &quot;उत्तरभूयस्त्वाच्चे&quot;ति हेतोरन्तरं बोध्यः। अर्धमात्रा, अवर्णस्य, अध्यर्धमात्रा इवर्णोवर्णयोरित्युत्तरभागाधिक्यान्मल्लग्रामातदिवद्भूयसा व्यपदेशेनाऽपि इकारोकारौ भविष्यत इति। प्रद्युनेति। ननु प्रकृष्टस्वर्गवत्त्वादिकं यत्प्रवृत्तिनिमित्तं तत्पुंनपुंसकयोः समानमिति भाषितपुंस्कत्वात्पक्षे पुंवद्भावोऽत्र स्यादेवेत्याशङ्कायाम#आह----यदिगन्तमिति। एतच्च &quot;रा दाने&quot;इति धातौ &quot;अत्र् ब्राआहृआणकुल&quot;मिति प्रकम्यमाधवेन स्पष्टीकृतम्। कथं तर्हि प्राचा &quot;प्रद्यवा&quot;&quot;प्रराया&quot;&quot;सुनावे&quot;त्युदाह्मतमिति चेदत्राहुः--प्रकृष्टम्वर्गवत्त्वादिप्रवृत्तिनिमित्तैक्यात्सुद्योशब्दो भाषितपुंस्कः, स एवेदानीमिगन्तः। तथाच प्रद्युशब्दोऽपि भाषितपुंस्क एव, एकदेशविकृतस्यानन्यन्यत्वात्, अतः पुंवद्भावो भवतीति। इत्थं च पुंवद्भाव एजन्तेषु क्लीबेषु माधवमते नास्ति, मतान्तरे त्वस्तीति बोध्यम्। प्ररीति। प्रकृष्टो रा यस्य तत् &quot;प्ररि&quot;इति। शोभमा नौर्यस्य तत्--&quot;सुनु&quot;। इति तत्त्वबोधिन्याम् अजन्ता नपुंसकलिङ्गाः।<P><P><P></div>


</body></html>