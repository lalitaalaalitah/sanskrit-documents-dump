<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.17.htm">पूर्वम्: १।१।१७</a></div><div class="sUtramIndexAnantaram"><a href="../1/1.1.19.htm">अनन्तरम्: १।१।१९</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ईदूतौ च सप्तम्यर्थे॥ <span class="sUtramIndex"><a href="GoToSutram\1.1.18">१।१।१८</a></span>


<p><span class="section">पदच्छेदः॥</span> 

ईदूतौ <span class="vibhaktiH">१।२</span> च <span class="vibhaktiH">०</span> सप्तम्यर्थे <span class="vibhaktiH">७।१</span> प्रगृह्यम् <span class="vibhaktiH">१।१</span>  <a class="anuvRittiH-upari" href="../1/1.1.11.htm">११</a> 

<p><span class="section">समासः॥</span> 

<div>सप्तम्याः अर्थः सप्तम्यर्थः, तस्मिन् सप्तम्यर्थे, षष्ठीतत्पुरुषः।</div>


<p><span class="section">अर्थः॥</span> 

<div>सप्तम्यर्थे वर्त्तमानौ, ईकारान्त-ऊकारान्तौ शब्दौ प्रगृह्यसंज्ञकौ भवतः।</div>


<p><span class="section">उदाहरणम्॥</span> 

<div>सोमो गौरी अधिश्रितः। अध्यस्यां मामकी तनू इति।</div>


<div class="heading">काशिका-वृत्तिः</div>

<div>ईदूतौ च सप्तम्यर्थे  <span class="sUtramIndex">१।१।१९</span> </div><p><div>शाक्ल्यस्यैतावनार्शे इति निवृत्तम्। ईदन्तम् ऊदन्तं च शब्दरूपं सप्तम्यर्थे वर्तमानं प्रगृह्यसंज्ञं भवति। अध्यस्यां मामकी तनू। मामक्यां तन्वाम् इति प्राप्ते, मांक्याम् मामकी इति, तन्वाम् तनू इति। सोमो गौरी अधि श्रितः।<span class="prashna"> ईदूतौ इति किम्? </span>प्रियः सूर्ये प्रियो अग्ना भवाति। अग्निशब्दात् परस्याः सप्तम्याः डादेशः।<span class="prashna"> सप्तमीग्रहणं किम्? </span>धीती, मती, सुष्टुती  धीत्या, मत्या, सुष्टुत्या इति प्राप्ते।<span class="prashna"> अर्थग्रहणं किम्? </span>वाऽप्यश्वः। नद्यातिः। तपरकरणम् असन्देहार्थं। ईदूतौ सप्तमीइत्येव लुप्ते ऽर्थग्रहणाद् भवेत्। पूर्वस्य चेत् सवर्णो ऽसावाडाम्भावः प्रसज्यते। १। वचनाद्यत्र दीर्घत्वं तत्र अपि सरसी यदि। ज्ञापकं स्यात् तदन्तत्वे मा वा पूर्वपदस्य भूत्। २। </div>


<div class="heading">बाल-मनोरमा</div>

<div>ईदूतौ च सप्तम्यर्थे <span class="sUtramIndex">११०, १।१।१८</span> </div><p><div>ईदूतौ च। &quot;प्रगृह्र&quot;मित्यनुवर्तते। तच्च द्विवचनान्ततया विपरिणम्यते। शब्दस्वरूपस्य विशेष्यत्वात्तदन्तविधिः। &quot;ईदूतौ च सप्तम्या&quot;वित्येव सिद्धेऽर्थग्रहणाद्यत्र सप्तम्या लुकि &quot;यः शिष्यते स लुप्यमानार्थाभिधायी&quot; इति न्यायेन प्रकृतेरेव सप्तम्यर्थे पर्यवसानं तथाविधत्वमीदूदन्तयोर्गम्यते। तथाच सप्तम्यर्थे पर्यवसन्नावीदूदन्तौ शब्दौ प्रगृह्रौ स्त इत्यक्षरार्थः। फलितमाह--सप्तम्यर्थ इत्यादिना। सोमो गौरी इति। गौर्यामित्यर्थः। &quot;सुपां सुलु&quot;गिति सप्तम्या लुक्। प्रगृह्रत्वे प्रकृतिभावान्न यण्। वातप्रमीत्यादिसप्तम्यन्तं तु नात्रोदाहरणम्, तत्र सप्तम्या लुप्तत्वाऽभावेन प्रकृतेः सप्तम्यर्थेऽप्रवृत्तेः। मामकी तनू इति। मामक्यां तन्वामित्यर्थः। &quot;सुपां सुलु&quot;गिति सप्तम्यालुक्। प्रगृह्रेभ्यः परत इतिशब्दप्रयोगस्य पदकारैर्नियमितत्वात् पदपाठे &quot;मामकी इति&quot; &quot;तनू इती&quot;त्यत्र प्रगृह्रत्वफलं बोध्यम्। ननु &quot;ईदूतौ च सप्तम्याः&quot; इत्येव सूत्र्यताम्। षट()आ चाऽर्थद्वारा संबन्धो विवक्ष्यतां, ततश्च सप्तम्यर्थे विद्यमानमीदूदन्तमित्यर्थस्यार्थग्रहणं विनैव लाभादर्थग्रहणं किमर्थमिति पृच्छति--अर्थग्रहणं किमिति। कस्म#ऐ प्रयोजनायेत्यर्थः। &quot;कि&quot;मित्यव्ययम्। वृत्ताविति। अर्थग्रहणसामथ्र्याल्लुप्तसप्तम्यर्थमात्रे पर्यवसन्नमित्यर्थो विवक्षितः। ततश्च समासवृत्तौ लुप्तसप्तमीके ईदूदन्तपूर्वपदे सप्तम्यर्थमतिलङ्घ्य उत्तरपदार्थे प्रवृत्ते सति प्रगृह्रसंज्ञा न भवति। मा भूदिति। &quot;माङि लुङ्&quot; सर्वलकारापवादः। वाप्य()आ इति। &quot;वाप्याम्--अ()आ&quot; इति विग्रहे सुप्सुपेति समासे &quot;वाप्य()आ&quot; इति रूपमित्यर्थः। अत्र वाप्यामिति सप्तम्या अधिकरणत्वमवगतं, तच्चाधिकरणकारकं क्रियापेक्षं।<span class="vArtikA"> तत्र वाप्याम()आओ वर्तत इति क्रियाध्याहारे वर्तमानक्रियायां वाप्या विद्यमानेऽ()ओ लक्षमया प्रवृतिं()त पुरस्कृत्य समासो वक्तव्यः</span>। एवं च समासे लुप्तसप्तमीकस्य वापीशब्दस्य सप्तम्यर्थमतिलङ्घ्य तत्संसृष्टे आधेयभूतेऽ()ओऽपि प्रवृत्तेः सप्तम्यर्थमात्राविश्रान्त्यभावान्न प्रगृह्रत्वमिति भावः।<P></div>


<div class="heading">तत्त्व-बोधिनी</div>

<div>ईदूतौ च सप्तम्यर्थे <span class="sUtramIndex">९०, १।१।१८</span> </div><p><div>ईदूतौ च। ईदूताविति किम्?। &quot;प्रियः सूर्ये प्रियो अग्ना भवाति&quot;।?ग्निशब्दात्परस्याः सप्तम्याः &quot;सुपां सुलु&quot;गित्यादिना &quot;डा&quot;देशः। पदकारैः प्रगृह्रेषु इतिशब्दुप्रयोगस्य नियमितत्वेन इहापि पदकाले इतिशब्दप्रयोगप्रसङ्गः, स चाऽनिष्ट इति बोध्यम्। सप्तमीग्रहणं किम्?, धीती, मती, सुष्टुती। धीत्या, मत्या, सुष्टुत्या इति प्राप्ते तृतीयैकवचनस्य पूर्वसवर्ण ईकारः। ततः &quot;अकः सवर्णे दीर्घः&quot; इत्येकादेशः। न त्विह &quot;सुपां सुलु&quot;गिति लुक्, ह्यस्वश्रवणापत्तेः। सोमो गौरी इति। &quot;वातप्रमी अत्र&quot; &quot;ययी आसक्त&quot; इत्याद्युदाहरणे सत्यप्यूकारान्तस्य लौकिकोदाहरणाभावादुभयोरपि वेद एवोदाहरणमुक्तम्। मामकी तनू इति। यद्यप्यत्र संहितायां प्रगृह्रप्रयोजनं नास्ति, तथापि &quot;मामकी इति&quot; &quot;तनू इति&quot; पदकाले तदस्त्येव, &quot;स्वायां तनू ॠत्व्येनाधमाना&quot;-मित्यत्र तु संहिताकालेऽप्यस्ति, तथापि &quot;ऋत्यकः&quot; इति पाक्षिकप्रकृतिभावेनाप्येतत्सिद्धं, छन्दसि रूपान्तरस्यापादयितुमशक्यत्वादिति बोध्यम्। सप्तम्या लुगिति। यदि धीत्यादाविव विभक्तेः पूर्वसवर्णे कृते सवर्णदीर्घ एकादेश इति व्याख्यायेत तदा एकादेशं बाधित्वा परत्वादाङ्गत्वात्वाच्च &quot;आण्नद्याः&quot;इत्याट् ङेराम् च स्यादिति भावः। अर्थग्रहणं किमिति। &quot;वाप्य()आ&quot; इत्यत्र यो वापीशब्दः सतु वाप्यधिकरणकद्रव्ये उपसङ्कान्तः। &quot;सोमो गौरी&quot; इत्यत्र गौरीशब्दस्तु सप्तम्यर्थमात्रे पर्यवसन्नः, न तु तदधिकरणकद्रव्ये उपसङ्कान्तः, वृत्त्याभावादिति भेदः।<P></div>


</body></html>