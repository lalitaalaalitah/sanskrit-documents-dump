<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.10.htm">पूर्वम्: १।१।१०</a></div><div class="sUtramIndexAnantaram"><a href="../1/1.1.12.htm">अनन्तरम्: १।१।१२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ईदूदेद्द्विवचनं प्रगृह्यम्॥ <span class="sUtramIndex"><a href="GoToSutram\1.1.11">१।१।११</a></span>


<p><span class="section">पदच्छेदः॥</span> 

ईदूदेद्-द्विवचनम् <span class="vibhaktiH">१।१</span> प्रगृह्यम् <span class="vibhaktiH">१।१</span> 

<p><span class="section">समासः॥</span> 

<div>ईच्च ऊच्च एच्च ईदूदेतः, द्वन्द्वः। ईदूदेतः अन्ते यस्य यस्य ईदूदेदन्तम्, बहुव्रीहिः। ईदूदेदन्तं च तत् द्विवचनं च ईदूदेद्द्विवचनं, कर्मधारयः तत्पुरुषः।</div>


<p><span class="section">अर्थः॥</span> 

<div>ईदाद्यन्तं द्विवचनं शब्दरूपं प्रगृह्यसंज्ञं भवति।</div>


<p><span class="section">उदाहरणम्॥</span> 

<div>अग्नी इति, वायू इति, माले इति। पचेते इति, पचेथे इति। इन्द्राग्नी इमौ, इन्द्रवायू इमे सुताः (ऋ॰ १।२।४)।</div>


<div class="heading">काशिका-वृत्तिः</div>

<div>ईदूदेद्द्विवचनं प्रगृह्यम्  <span class="sUtramIndex">१।१।११</span> </div><p><div>ईतूतेतित्येवमन्तं द्विवचनं शब्दरूपं प्रग्र्ह्यसंज्ञं भवति। अग्नी इति। वायु इति। माले इति। पचेते इति।<span class="prashna"> ईदूदेतिति किम्? </span>वृक्षावत्र। प्लक्षावत्र।<span class="prashna"> द्विवचनम् इति किम्? </span>कुमार्यत्र। किशोर्यत्र। तपरकरणम् असंदेहार्थम्। प्रगृह्यप्रदेशाः  प्लुतप्रगृह्या अचि नित्यम् <span class="sUtramIndex"><a href="../6/6.1.121.htm">६।१।१२१</a></span> इत्येवम् आदयः।<span class="vArtikA"> ईदादीनां प्रगृह्यत्वे मणीवादीनां प्रतिषेधो वक्तव्यः</span>। मणीवोष्ट्रस्य लम्बेते प्रियौ वत्सतरौ मम। दम्पतीव। जम्पतीव। रोदसीव। </div>


<div class="heading">लघु-सिद्धान्त-कौमुदी</div>

<div>ईदूदेद् द्विवचनं प्रगृह्यम् <span class="sUtramIndex">५१, १।१।११</span> </div><p><div>ईदूदेदन्तं द्विवचनं प्रगृह्यं स्यात्। हरी एतौ। विष्णू इमौ। गङ्गे अमू॥</div>


<div class="heading">न्यासः</div>

<div>ईदूदेद्?द्विवचनं प्रगृह्रम्। <span class="sUtramIndex">, १।१।११</span> </div><p><div>अत्रेदादि यद्()द्विवचनम्,<span class="prashna">तत् प्रगृह्रमित्येवं वा विज्ञायते? </span>ईदाद्यन्तं 
यद् द्विवचनम्,<span class="prashna"> तत् प्रगृह्रमिति वा? </span>तत्राद्ये पक्षे &quot;पचेते&quot; इत्यादौ प्रगृह्रसञ्ज्ञा न प्राप्नोति, न ह्रेकारमात्रमत्र द्विवचनम्; अपि तु आतेशब्द इति। इममाद्ये
पक्षे दोषं दृष्ट्वा द्वितीयं पक्षमाश्रित्याह- &quot;ईदूदेदित्येवमन्तम्ित्यादि। नन्वेतस्मिन्नपि पक्षे अग्नी इत्येवमादि न सिध्यति,<span class="prashna"> ईदाद्येव ह्रत्र द्विवचनं न तदन्तम्? </span>&quot;आद्यन्तवदेकस्मिन्&quot; <span class="sUtramIndex"><a href="../1/1.1.20.htm">१।१।२०</a></span> इत्यनेनान्तवद्भावो भवतीत्यदोषः। &quot;अग्नी&quot; इति। &quot;	प्रथमयोः पूर्वसवर्णः&quot; <span class="sUtramIndex"><a href="../6/6.1.98.htm">६।१।९८</a></span> इति दीर्घत्वम्। अत्र प्रगृह्रसञ्ज्ञायां सत्याम्
&quot;प्लुतप्रगृह्रा अचि&quot; <span class="sUtramIndex"><a href="../6/6.1.121.htm">६।१।१२१</a></span> इति प्रकृतिभावादितिशब्दे परतः &quot;अकः सवर्णे&quot; 
दीर्घत्वं <span class="sUtramIndex"><a href="../6/6.1.97.htm">६।१।९७</a></span> न भवति। &quot;वायु&quot; इत्यत्रापि &quot;इको यणचि&quot; <span class="sUtramIndex"><a href="../6/6.1.74.htm">६।१।७४</a></span> इति यणादेशः। 
शेषेष्वप्युदाहरणेष्वयादेशः। &quot;खट्वे&quot; इति। &quot;औङ आपः&quot; <span class="sUtramIndex"><a href="../7/7.1.18.htm">७।१।१८</a></span> इति शीभावः। &quot;	आद्()गुणः&quot; <span class="sUtramIndex"><a href="../6/6.1.84.htm">६।१।८४</a></span>। &quot;पचेते&quot; इति,&quot;यजेते&quot; इति। स्वरितेत्वादात्मनेपदम्, आताम्, टेरेत्त्वम्, &quot;आतो ङितः&quot; <span class="sUtramIndex"><a href="../7/7.2.81.htm">७।२।८१</a></span> इतीयादेशः &quot;लोपो व्योर्वलि&quot; <span class="sUtramIndex"><a href="../6/6.1.64.htm">६।१।६४</a></span> इति यलोपः। 
&quot;वृक्षावत्र, प्लक्षावत्र&quot; इति। भवत्येतद् द्विवचनम्; न त्वीदूदेदन्तम्। तेन 
प्रकृतिभावाभावादादेशो भवत्येव। &quot;कुमार्यत्र&quot; इति। &quot;वयसि प्रथमे&quot; <span class="sUtramIndex"><a href="../4/4.1.20.htm">४।१।२०</a></span> इति ङीपिकृते &quot;कुमारी&quot; इत्येतदीकारान्तम्(), न तु द्विवनचान्तम्; तेनासति प्रकृतिभावे भवत्येव यणादेशः। 
अथ तपरकरणं किमर्थम्?प्लुतनिवृत्त्यर्थमिति चेत्, न; इष्टत्वात् प्लुतस्य। यथा च तपरत्वे क्रियमाणेऽपि प्लुतस्य प्रगृह्रसञ्ज्ञा सिध्यति, तथा भाष्ये 
&quot;असिद्धः प्लुतः, तस्यासिद्धत्वात् तत्काल एव&quot;(म।भा।१।६६) इत्यादिना प्रतिपादितम्। गुणान्तरभिन्नानां तत्कालानां ग्रहणार्थमिति चेत्,न; &quot;अभेदकत्वाच्छास्त्रे गुणानाम्&quot; (सो।प।८०) इत्यत आह- &quot;तपरकरणमसन्देहार्थम्&quot; इति। असति हि तपरकरण 
ईकारस्योकारस्य च यणादेशः स्यात्।<span class="vArtikA"> ततश्च सन्देह एव स्यात्()-किमिदं यकारवकारोयग्र्रहणम्, आहोस्विदिकारोकारयोरिति &quot;वक्तव्यः&quot; इति</span>। व्याख्येय इत्यर्थः। तत्रेदं व्याख्यातम्- वक्ष्यमाणं शाकल्यग्रहणमिहोपतिष्ठते सिंहावलोकितन्यायेन , सा च व्यवस्थित-
विभाषा; तेन मणीवादीनां प्रतिषेधो भविष्यति, मणीव, दम्पतीव्, रोदसीवेति। मणीवेत्या-
दयः शब्दा द्विवचनान्ताः। तत्रासति प्रगृह्रत्वे &quot;अकः सवर्णे दीर्घः&quot; (<span class="sUtramIndex"><a href="../6/6.1.97.htm">६।१।९७</a></span> 
एकादेशो भवत्येव।

</div>


<div class="heading">बाल-मनोरमा</div>

<div>ईदूदेद्द्विचनं प्रगृह्रम् <span class="sUtramIndex">१०१, १।१।११</span> </div><p><div>ईदूदेद्द्विचनम्। ईच्च ऊच्च एच्चेति समाहारद्वन्द्वः। ईदूदेदिति द्विवचनविशेषणत्वात्तदन्तविधिः। &quot;द्विवचन&quot;मित्यनेन तु प्रत्ययत्वे।ञपि न तदन्तं गृह्रते, &quot;संज्ञाविधौ प्रत्ययग्रहणे तदन्तग्रहणं नास्ती&quot;ति तन्निषेधात्। तदाह--ईदूदेदन्तमित्यादिना। हरी एताविति। अत्र ईकारस्य परादिवत्त्वाश्रयणाद्द्विवचनत्वम्। प्रगृह्रत्वे सति &quot;प्लुतप्रगृह्रा&quot; इति प्रकृतिभावान्न यण्। विष्णू इमावित्यत्राप्येवम्। गङ्गे अमू इत्यत्र त्वयादेशो न भवति। &quot;ईदूदेदन्त&quot;मिति तदन्तविधेः प्रयोजनं दर्शयितुमाह-पचेते इमाविति। तदन्तविध्यबावे ईदूदेदात्मकं द्विवचनं प्रगृह्रमिति लभ्येत। एवं सति &quot;पचेते&quot; इत्यत्र &quot;इते इति द्विवचनस्य एद्रूपत्वाऽभावात्प्रगृह्रत्वं न स्यादिति भावः। &quot;ईदूदेदन्तं यद्द्विचनान्त&quot;मिति व्याख्याने तु कुमार्योरगारं कुमार्यगारमित्यत्रातिप्रसङ्गः स्यात्। &quot;ईदूदेदन्तं द्विवचन&quot;मिति व्याख्याने तु नातिप्रसङ्गः, ओसो द्विवचनस्य ईदूदेदन्तत्वाऽभावात्। ननु &quot;मणीवोष्ट्रस्य सम्बेते प्रियौ वत्सतरौ ममे&quot;ति भारतश्लोके &quot;मणी इवे&quot;ति ईकारस्य प्रगृह्रत्वे सति प्रकृतिभावे सवर्णदीर्घो न स्यादित्यत आह-मणीवोष्ट्रस्येति। &quot;वं प्रचेतसि जानीयादिवार्थे च तदव्यय&quot;मिति मेदिनी। &quot;व वा यथा तथैवैवं साम्ये&quot;इत्यमरः।<P></div>


<div class="heading">तत्त्व-बोधिनी</div>

<div>ईदूदेद्द्विवचनं प्रगृह्रम् <span class="sUtramIndex">८१, १।१।११</span> </div><p><div>ईदूदेदन्तमिति। अत्र विशेणेन तदन्तविध्याश्रयणं किम्?। &quot;पचेते इमा&quot;-विति यथा स्यात्। &quot;हरी&quot; &quot;विष्णू&quot; इत्यादिष्वेकादेशस्य परादिवद्भावाश्रयेण ईकारादीनां द्विवचनत्वादीदूदेद्रूपं द्विवचनमित्युक्तेऽपि प्रगृह्रत्वं सिध्यतीति बोध्यम्। द्विवचनमिति। &quot;संज्ञाविधौ प्रत्ययग्रहणे तदन्तग्रहणं नास्ति&quot;, &quot;सुप्तिङन्त&quot;-मित्यन्तग्रहणाज्ज्ञापकात्। तेन कुमार्योर्वध्वोश्चागारं कुमार्यगारं वध्वगारमिति सिद्धम्। &quot;द्विवचनान्तं प्रगृह्रं स्या&quot;दिति व्याकुर्वतः प्राचस्तु नेदं सिध्येत्। हरी एताविति। इह ह्यस्वसमुच्चितप्रकृतिभावो न, &quot;प्लुतप्रगृह्राः&quot; इत्यत्र नित्यग्रहणादित्युक्तम्।<span class="vArtikA"> अत्र वृत्तिकारेण--&quot;मणीवादीनां प्रतिषेधो वक्तव्यः&quot; इति पठित्वा &quot;मणीव&quot; &quot;रोदसीव&quot; &quot;जंपतीवे&quot;त्युदाह्मतम्</span>। तच्च मुनित्रयानुक्तत्वादप्रमाणमिति कैयटादयः। एवं स्थिते &quot;मणीवोष्ट्रस्य लम्बेते प्रियौ वत्सतरौ ममे&quot;ति भारतप्रयोगं समर्थयते--इवार्थे इति। वशब्द इत्यादि। &quot;वं प्रचेतसि जानीयादिवार्थे च तदव्यय&quot;मिति मेदिनी। &quot;व वा यथा तथैवैवं साम्ये&quot; इत्यमरः। कादम्बखण्डितदलानि व पङ्कजानी&quot;त्यादिप्रयोगदर्शनाच्चेति भावः।<P></div>


</body></html>