<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.43.htm">पूर्वम्: १।१।४३</a></div><div class="sUtramIndexAnantaram"><a href="../1/1.1.45.htm">अनन्तरम्: १।१।४५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

इग्यणः सम्प्रसारणम्॥ <span class="sUtramIndex"><a href="GoToSutram\1.1.44">१।१।४४</a></span>


<p><span class="section">पदच्छेदः॥</span> 

इक् <span class="vibhaktiH">१।१</span> यणः <span class="vibhaktiH">६।१</span> सम्प्रसारणम् <span class="vibhaktiH">१।१</span> 

<p><span class="section">अर्थः॥</span> 

<div>यणः (य् व् र् ल्) स्थाने यः इक् (इ उ ऋ ऌ) (भूतः भावी वा) तस्य सम्प्रसारणसंज्ञा भवति।</div>


<p><span class="section">उदाहरणम्॥</span> 

<div>उक्तः, उक्तवान्। सुप्तः, सप्तवान्॥ इष्टः, इष्टवान्। गृहीतः, गृहीतवान्।</div>


<div class="heading">काशिका-वृत्तिः</div>

<div>इग्यणः सम्प्रसारणम्  <span class="sUtramIndex">१।१।४५</span> </div><p><div>इक् यो यणः स्थाने भूतो भावी वा तस्य संप्रसारणम् इत्येषा संज्ञा भवति। यजि ष्टम्। वप्  उप्तम्। ग्रह  गृहीतम्। केचिदुभयथा सूत्रम् इदं व्याचक्षते वाक्यार्थः संज्ञी, वर्णश्च इति। इग्यणः यो वाक्यार्थः स्थान्यादेशसम्बन्धलक्षणः स सम्प्रसारणसंज्ञो भवति, यण्स्थानिक इग्वर्णः स सम्प्रसारणसंज्ञो भवति इति। तत्र विधौ वाक्यार्थ उपतिष्ठते ष्यङः सम्प्रसारणं पुत्रपत्योस् तत्पुरुषे <span class="sUtramIndex"><a href="../6/6.1.13.htm">६।१।१३</a></span> वसोः सम्प्रसारणम् <span class="sUtramIndex"><a href="../6/6.4.131.htm">६।४।१३१</a></span> इति। अनुवादे वर्णः सम्प्रसारणाच् च <span class="sUtramIndex"><a href="../6/6.1.104.htm">६।१।१०४</a></span> इति। सङ्ख्यातानुदेशादिह न भवति  अधितराम् इति। द्युभ्याम् इत्यत्र दिव उत् <span class="sUtramIndex"><a href="../6/6.1.127.htm">६।१।१२७</a></span> इति तपरकरणाद् दीर्घो न भवति। सम्प्रसारणप्रदेशाः  वसोः सम्प्रसारणम् <span class="sUtramIndex"><a href="../6/6.4.131.htm">६।४।१३१</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>इग्यणः संप्रसारणम् <span class="sUtramIndex">२५७, १।१।४४</span> </div><p><div>यणः स्थाने प्रयुज्यमानो य इक् स संप्रसारणसंज्ञः स्यात्॥</div>


<div class="heading">न्यासः</div>

<div>इग्यणः सम्प्रसारणम्। <span class="sUtramIndex">, १।१।४४</span> </div><p><div>&quot;भूतः&quot;इति। यत्र शास्त्रान्तरेण विहितो भूतविभक्त्या कार्यान्तरार्थमनूद्य-ते, यथा- &quot;सम्प्रसारणस्य&quot; <span class="sUtramIndex"><a href="../6/6.1.134.htm">६।१।१३४</a></span> &quot;सप्रसारणाच्च&quot; <span class="sUtramIndex"><a href="../6/6.1.104.htm">६।१।१०४</a></span>इति, तत्र 
भूतः। &quot;भावी वा&quot; इति। यत्र भाव्यमानविभक्त्या विधानार्थं निर्दिश्यते, यथा &quot;ष्यङः 
सम्प्रसारणम्&quot; <span class="sUtramIndex"><a href="../6/6.1.13.htm">६।१।१३</a></span> &quot;वसोः सम्प्रसारणम्&quot; <span class="sUtramIndex"><a href="../6/6.4.131.htm">६।४।१३१</a></span> इति, तत्र भावी। अत्र हि 
ष्यङः स्थानिको वसुस्थानिकश्चेङः नास्ति यस्य संज्ञा सूत्रस्य शाटकं वय&quot; इति। स इग् यणः स्थाने भवति, यस्य भूतस्य सम्प्रसारणमित्येषा संज्ञा भवतीति। &quot;इष्टम्, उप्तम्&quot; इति। &quot;वचिस्वपियजादीनां किति&quot; <span class="sUtramIndex"><a href="../6/6.1.15.htm">६।१।१५</a></span> इत सम्प्रसारणम्। &quot;गृहीतम्ित्यत्रापि 
&quot;ग्रहिज्यावयि&quot;<span class="sUtramIndex"><a href="../6/6.1.16.htm">६।१।१६</a></span> इत्यादिना सम्प्रसारणम्। &quot;ग्रहोऽलिटि दीर्घः&quot; <span class="sUtramIndex"><a href="../7/7.2.37.htm">७।२।३७</a></span>। 
&quot;केचित्&quot; इत्यादिना ये भाविनीं संज्ञां नाश्रयन्ति तन्मतं दर्शयति।<span class="prashna"> कथं पुनरेकस्य
सूत्रस्यैतदर्थद्वयमेकेन वाक्येन लभ्यते? </span>तन्त्रेण, आवृत्त्या वा। ननु च संज्ञाविधौशब्दस्यैव ग्रहणं प्रसिध्दमित्युक्तम्, ततो युक्तं वर्णस्यैव संज्ञित्वम्,<span class="prashna"> अर्थस्यततु कथम्? </span>यथा &quot;नवेति विभाषा&quot; (१॥<span class="prashna">४४) इति सूत्र इति चेत्? </span>न युक्तम्; तत्रेतिकरण-
स्यार्थनिर्देशार्थस्य प्रयोगात्, इह तु स नास्तीत्ययुक्तम्। इहापि तन्त्रस्यावृ-
त्तेर्वा न्यायस्याश्रितत्वाद् युक्तमेव। अस्य च सूत्रार्थद्वयस्य विभक्तिविशेषनि-र्देशो लिङ्गम्। यदयं &quot;ष्यडः सम्प्रसारणम्&quot; (६ १।१३) इत्यादौ विधिवाक्ये 
भाष्यमानविभक्()त्या निर्देशं करोति ततो ज्ञायते-&quot;वाक्यार्थः संज्ञी&quot; इति। यतश्च
&quot;सम्प्रसारणस्य&quot; <span class="sUtramIndex"><a href="../6/6.3.138.htm">६।३।१३८</a></span> इत्यादौ भूतविभक्()त्या निर्देशं करोति ततोऽवसीयते-
&quot;वर्ण&quot; इति। तस्माद् युक्तं वाक्यार्थस्यापि संज्ञित्वम्।<span class="prashna"> किरूपोऽसौ वाक्यार्थः? </span>इत्याह-&quot;स्थान्यदेशः&quot; इत्यादि। तत्रेत्यादिना अनन्तरयोः सूत्रार्थयोर्विषयविभागं
दर्शयति--विधौ वर्णो न सम्भवतीति। &quot;ष्यडः सम्प्रसारणम्&quot; (६ १।१३) इत्यादौ
विधिवाक्ये प्रथमः सूत्रार्थ उपतिष्ठते। अनवादे तु &quot;सम्प्रसारणस्य&quot;<span class="sUtramIndex"><a href="../6/6.3.138.htm">६।३।१३८</a></span>
इत्यादौ विहितत्वाद्विधेयस्य प्रथमोऽकिञ्चित्कर इति द्वितीयः। &quot;अदुहितराम्&quot; इति।
अत्र यणः स्थानिकत्वादिकः सम्प्रसारणसंज्ञया भाष्यम्। तस्यां च सत्यां &quot;हलः&quot;
<span class="sUtramIndex"><a href="../6/6.4.2.htm">६।४।२</a></span> इति दीर्घत्वं प्रसज्येतीति चोद्यमपाकर्त्तुमाह-&quot;संख्ययातानुदेशात्ित्यादीह स्थानिनो यणश्चत्वारः इकोऽप्यादेशाश्चत्वार एव, तेन संख्यातानुदेशेन भवितव्यम्
&quot;यथासंख्यमनुदेशः&quot; <span class="sUtramIndex"><a href="../1/1.3.10.htm">१।३।१०</a></span> इत्यादिना। ततश्च यकारस्य स्थाने य इवर्णस्तस्यैव
सम्प्रसारमसंज्ञा भवति। न चेह यकारस्य स्थान इवर्णः।<span class="prashna"> किं तर्हि? </span>लकारस्य।<span class="prashna">
तत् कुतस्तस्याः प्रसङ्गः? </span>&quot;द्रुह प्रपूरणे&quot; (धा। पा। १०१४), लङ, &quot;कर्मवत् कर्मणा
तुल्यक्रियः&quot; <span class="sUtramIndex"><a href="../3/3.1.87.htm">३।१।८७</a></span> इत्यतिदेशे कर्मकर्तयस्मिनेपदम्, इट्। &quot;न दुहस्नुनमां यक्चिणौ&quot; <span class="sUtramIndex"><a href="../3/3.1.89.htm">३।१।८९</a></span> इति यकि प्रतिषिद्धे शप्। तस्यादादित्वाल्लुक्। अदुहि इति स्थिते
&quot;तिङश्च&quot; <span class="sUtramIndex"><a href="../5/5.3.56.htm">५।३।५६</a></span> इति तरप्। &quot;किमेत्तिङव्ययघादाम्वद्रव्यप्रकर्षे&quot;(५ ४।११)
इत्याम्। तरप इहोपन्यासोऽङ्गसंज्ञार्थः।

</div>


<div class="heading">बाल-मनोरमा</div>

<div>इग्यणः संप्रसारणम् <span class="sUtramIndex">, १।१।४४</span> </div><p><div>वि()आवागम्, वि()आवाहौ इति सुटि रूपाणि सुगमत्वादुपेक्ष्य शसादावचि संप्रसारणकार्यं वक्ष्यन् संप्रसरणसंज्ञा दर्शयति--इग्यणः यणः स्थाने इति। व्याख्यानात्स्थानार्थलाभः। &quot;षष्ठी स्थानेयोगे&quot;ति तु नेह भवति, अनुवादे परिभाषामनुपस्थितेः। षष्ठीश्रुतौ सर्वत्र व्याख्यानादेव स्थानार्थलाभसंभवात् &quot;षष्ठीस्थानेयोगा&quot; इत्येत&quot;न्निर्दिश्यमानस्यादेशा भवन्ती&quot;त्येतदर्थमिति भाष्ये सिद्धान्तितत्वाच्च। संप्रसारणसंज्ञ इति। ततश्च &quot;वसोः संप्रसारणं&quot; &quot;वचिस्वपियजादीना&quot;मित्यादौ संप्रसारणश्रुतौ यण्()स्थानिक इगुपस्थितो भवति। तत्रान्तरतम्याद्यस्य इकारः, वकारस्य उकारः, रेफस्य ऋकारः लस्य लृकार इति ज्ञेयम्। <P></div>


<div class="heading">तत्त्व-बोधिनी</div>

<div>इग्यणः संप्रसारणम् <span class="sUtramIndex">२८८, १।१।४४</span> </div><p><div>इग्यणः। यणः स्थाने इति। विधिप्रदेशेषु सूत्रसाटकवद्भाविसंज्ञाश्रयणान्नान्योन्याश्रयः। ननु यण्स्थानिकस्येकः संप्रसारणत्वे &quot;अदुहितचरा&quot;मित्यत्र लङो लकारस्य स्थाने उत्तमपुरुषैकवचनमिट्, तस्य यण्स्थानिकत्वेन संप्रसारणसंज्ञायां सत्यां &quot;हलः&quot;इति दीर्घः स्यात्, तरपं प्रति लङ्न्तस्याऽङ्गत्वादिति चेत्। अत्र कैयटः---यथासङ्ख्यसम्बन्धात्सम्प्रसारणसञ्ज्ञाऽत्र न भवतीति। नन्वनुवादे परिभाषाणामनुपस्थानात्कथमिह यथासङ्ख्यत्वलाभः। नचैवं स्थानेयोगोऽपि न लभ्येतेति वाच्यम्, &quot;षष्ठी स्थानेयोगे&quot;त्यत्रैतत्सूत्रमनुवत्र्तय व्याख्यायां तल्लभात्। अत्राहुः--तन्त्रावृत्त्याद्याश्रयणेन &quot;सम्प्रसारणस्ये&quot;ति सूत्रे तद्भावितग्रहणाददुहिकरामित्यत्र &quot;हलः&quot;इति लङः स्थामिकस्येटः संप्रसारणस्य दीर्घो न भवति, लङ्स्थानिकस्येटः संप्रसारणशब्देनाऽभावितत्वात्ष। नन्वेवमप्यक्षद्युवौ अक्षद्युव इत्यादावूठः संप्रसारणसंज्ञायां &quot;संप्रसारणाच्चे&quot;ति पूर्वरूपं स्यादिति चेन्न, &quot;संप्रसारणपूर्वत्वे समानाङ्गग्रहणं कर्तव्य&quot;मिति वार्तिककृतोक्तत्वाद्वार्णादाङ्गस्य बलीयस्त्वाद्वा उवङेव स्यात्। अत्र नव्याः--&quot;ष्यङः संप्रसारण&quot;मित्यादिविधिप्रदेशेष्वेव &quot;यण् इ&quot;गिति पठित्वा संप्रसारणसंज्ञासूत्रं त्युक्तं शक्यमित्याहुः।<P></div>


</body></html>