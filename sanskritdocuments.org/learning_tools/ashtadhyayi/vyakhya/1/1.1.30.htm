<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.28.htm">पूर्वम्: १।१।२८</a></div><div class="sUtramIndexAnantaram"><a href="../1/1.1.30.htm">अनन्तरम्: १।१।३०</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

तृतीयासमासे॥ <span class="sUtramIndex"><a href="GoToSutram\1.1.29">१।१।२९</a></span>


<p><span class="section">पदच्छेदः॥</span> 

तृतीयासमासे <span class="vibhaktiH">७।१</span> न <span class="vibhaktiH">०</span>  <a class="anuvRittiH-upari" href="../1/1.1.28.htm">२८</a> सर्वादीनि <span class="vibhaktiH">१।३</span>  <a class="anuvRittiH-upari" href="../1/1.1.26.htm">२६</a> सर्वनामानि <span class="vibhaktiH">१।३</span>  <a class="anuvRittiH-upari" href="../1/1.1.26.htm">२६</a> 

<p><span class="section">समासः॥</span> 

<div>तृतीयया समासः तृतीयासमासः, तस्मिन् तृतीयासमासे, तृतीयातत्पुरुषः</div>


<p><span class="section">अर्थः॥</span> 

<div>तृतीयासमासे सर्वादीनि सर्वनामसंज्ञकानि न भवन्ति।</div>


<p><span class="section">उदाहरणम्॥</span> 

<div>मासपूर्वाय, संवत्सरपूर्वाय। द्व्यहपूर्वाय, त्र्यहपूर्वाय।</div>


<div class="heading">काशिका-वृत्तिः</div>

<div>तृतीयासमासे  <span class="sUtramIndex">१।१।३०</span> </div><p><div>तृतीयासमासे सर्वाऽदीनि सर्वनामसंज्ञानि न भवन्ति। मासपूर्वाय। संवत्सरपूर्वाय। द्व्यहपूर्वाय। त्र्यहपूर्वाय। समासे इति वर्तमाने पुनः सम्मसग्रहणं तृतीयासमासार्थवाक्ये ऽपि प्रतिषेधो यथा स्यात्। मासेन पूर्वाय। पूर्वसदृशसमौउनार्थकलहनिपुणमिश्रश्लक्ष्णैः <span class="sUtramIndex"><a href="../2/2.1.30.htm">२।१।३०</a></span> इति तृतीयासमासं प्रतिपदं वक्ष्यति, तस्यैदं ग्रहणम्। न यस्य कस्यचित् तृतीयासमासस्य। कर्तृ करणे कृता बहुलम् <span class="sUtramIndex"><a href="../2/2.1.31.htm">२।१।३१</a></span> इतित्वयका खृतम्, मयका कृतम्। </div>


<div class="heading">न्यासः</div>

<div>तृतीयासमासे। <span class="sUtramIndex">, १।१।२९</span> </div><p><div>ननु च &quot;विभाषा दिक्समासे&quot; <span class="sUtramIndex"><a href="../1/1.1.27.htm">१।१।२७</a></span> इत्यत समासग्रहणमनुवत्र्तत एव, तत् 
किमर्थं पुनः समासग्रहणमित्यत आह- &quot;समास इत्यनुवत्र्तमाने&quot; इत्यादि। अस्त्येव 
तृतीयासमासो मुख्यः, यस्मिन् सत्यैकपद्यमैकस्वर्यमेकविभ्कतिकत्वं च भवति। अस्ति च 
गौणः, य()स्मस्तादथ्र्यादतस्मिन्नपि ताच्छबद्यं भवति। स पुनस्तृतीयासमासार्थं
वाक्यम्। तत्रासति पुनः समासग्रहणे &quot;गौणमुख्ययोर्मुख्ये कार्यसंप्रत्ययः&quot; (व्या।प।४) इति मुख्य एव प्रतिषेधः स्यात्। नेतरत्र। तस्मात् तत्रापि प्रतिषेधो यथा 
स्यादित्येवमर्थं पुनः समासग्रहणम्। यदि तर्हि तृतीयासमासार्थेऽपि वाक्ये प्रतिषेधो भवति,यावान् कश्चित् तृतीयासमासः, तदर्थे वाक्ये सर्वत्र प्रतिषेधः स्यात्; 
ततश्च &quot;त्वयका कृतम्, मयका कृतम्ित्यत्राकज् न स्यात्। भवति ह्रेतत् 
&quot;कर्तृकरणे कृता बहुलम्&quot; <span class="sUtramIndex"><a href="../2/2.1.31.htm">२।१।३१</a></span> इत्यनेन यः समासस्तदर्थं वाक्यम्;तत्र कप्रत्यये कृते &quot;त्वत्केन कृतम्, मत्केन कृतम्&quot; इति रूपं स्यादित्यत आह- &quot;पूर्वसदृश&quot;
इत्यादि। एतच्च लक्षमप्रतिपदोक्तपरिभाषया लभ्यते।
&quot;त्वयका, मयका&quot; इति। पूर्ववत् त्वमावादेशौ, सुबन्तादकच्। क्वचित् त्वकया, मकया इति पाठः स त्वयुक्तः। प्रातिपदिकात् त्वकजुत्पत्तौ त्वकया मकयेति भवति, न 
चात्र प्रातिपदिकादकजुत्पत्तिरिष्यते; अपि तु सुबन्तात्। तथा ह्रकज्विधौ वक्ष्यति-"प्रातिपिदकात्" सुपः&quot; इति च द्वयमपीहानुवत्र्तते। तत्राभिधानतो व्यवस्था- क्वचित् 
प्रातिपदिकस्य प्राक् टेः प्रत्ययो भवति, क्वचित् सुबन्तस्य। &quot;युष्मकाभिः,
युष्मकासु, अस्मकासु, युवकयोः, आवयकयोः&quot; इत्यत्र प्रातिपदिकस्य। त्वयका, मयका,
त्वयकि,मयकि&quot; इत्यत्र सुबन्तस्य" इति।

</div>


<div class="heading">बाल-मनोरमा</div>

<div>तृतीयासमासे <span class="sUtramIndex">२२१, १।१।२९</span> </div><p><div>तृतीयासमासे। &quot;सर्वादीनी&quot;त्यतः सर्वनामग्रहणम् , &quot;न &quot;बहिव्रीहा&quot;वित्यतो नेति चानुवर्तते इत्यभिप्रेत्याह--इहेति। मासूपार्वायेति। मासेन पूर्व इति विग्रहः। हेतौ तृतीया। &quot;पूर्वसदृशे&quot;ति तृतीयातत्पुरुषसमासः। मासात्पूर्वभावीत्यर्थः। &quot;विभाषा दिक्समासे बहुव्रीहा&quot;वित्यतः समासग्रहणे अनुवर्तमाने पुनः समासग्रहणं तृतीयासमासीयलौकिकविग्रहवाक्यरूपगौणसमासस्यापि परिग्रहार्थम्। ततश्च फलितमाह--तृतीयासमासार्थेति। द्वन्द्वे च। सर्वादीनीत्यतः सर्वनामग्रहणं, न बहुव्रीहावित्यतो नेति चानुवर्तते। <P></div>


<div class="heading">तत्त्व-बोधिनी</div>

<div>तृतीयासमासे <span class="sUtramIndex">१८६, १।१।२९</span> </div><p><div>तृतीयासमासे। अत्र &quot;विभाषा दिक्समासे&quot; इत्यतः समास इत्यनुवर्तमाने पुनः समासग्रहणं गौणार्थस्यापि सङ्ग्रहार्थमित्यभिप्रेत्याह--तृतीयासमासार्थेति। इह &quot;पूर्वसदृशे&quot;ति विहितः समासो गृह्रते, प्रतिपदोक्तत्वात्। न तु &quot;कर्तृकरणे&quot; इति समासः, तेन त्वयका कृत&quot;मित्यत्र निषेधो न भवति। &quot;ओकारसकारभकारादौ सुपी&quot;ति व्यवस्थापयिष्यमाणत्वादिह सुपष्टेः प्रागकच्।<P></div>


</body></html>