<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.69.htm">पूर्वम्: १।१।६९</a></div><div class="sUtramIndexAnantaram"><a href="../1/1.1.71.htm">अनन्तरम्: १।१।७१</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

आदिरन्त्येन सहेता॥ <span class="sUtramIndex"><a href="GoToSutram\1.1.70">१।१।७०</a></span>


<p><span class="section">पदच्छेदः॥</span> 

आदिः <span class="vibhaktiH">१।१</span> अन्त्येन <span class="vibhaktiH">३।१</span> सह <span class="vibhaktiH">०</span> इता <span class="vibhaktiH">३।१</span> स्वम् <span class="vibhaktiH">१।१</span>  <a class="anuvRittiH-upari" href="../1/1.1.67.htm">६७</a> रूपम् <span class="vibhaktiH">१।१</span>  <a class="anuvRittiH-upari" href="../1/1.1.67.htm">६७</a> 

<p><span class="section">अर्थः॥</span> 

<div>आदिः अन्त्येन इता (इत्संज्ञकेन वर्णेन) सह तयोः मध्यस्थानां, स्वस्य च रूपस्य ग्राहकः भवति।</div>


<p><span class="section">उदाहरणम्॥</span> 

<div>अण् = अ इ उ। 
अक् = अ इ उ ऋ ऌ।
अच् = अ इ उ ऋ लृ ए ओ ऐ औ।</div>


<div class="heading">काशिका-वृत्तिः</div>

<div>आदिरन्त्येन सहैता  <span class="sUtramIndex">१।१।७१</span> </div><p><div>आदिरन्त्येन इत्संज्ञकेन सह गृह्यमाणस् तन्मद्यपतितानां वर्णानां ग्राहको भवति, स्वस्य च रूपस्य। अण्। अक्। अच्। हल्। सुप्। तिङ्।<span class="prashna"> अन्त्येन इति किम्? </span>सुटिति तृतीयैकवचनेन टा इत्यनेन ग्रहणं मा भूत्। </div>


<div class="heading">लघु-सिद्धान्त-कौमुदी</div>

<div>आदिरन्त्येन सहेता <span class="sUtramIndex">४, १।१।७०</span> </div><p><div>अन्त्येनेता सहति आदिर्मध्यगानां स्वस्य च संज्ञा स्यात् यथाणिति अ इ उ वर्णानां संज्ञा। एवमच् हल् अलित्यादयः॥</div>


<div class="heading">न्यासः</div>

<div>आदिरन्त्येन सहेता। <span class="sUtramIndex">, १।१।७०</span> </div><p><div>स्वरूपविधिपरिहारायारम्भः।इदमपि संज्ञासूत्रम्। अनादिभूत वस्त्वपेक्ष्य तत्पूर्ववस्तुन आदित्वं न भवति, अन्त्यभूतं वस्त्वपेक्ष्य ततः परस्यान्त्यत्वम्। न 
चेहाद्यन्तयोः परस्परापेक्षे आद्यन्तत्वे युज्येते। एवं हि सति वस्त्वन्तरस्य 
संज्ञिनो भावादादिरन्त्येन सहितः स्वर्यैव संज्ञा स्यात्। ततश्च &quot;स्वं रूपम्&quot; <span class="sUtramIndex"><a href="../1/1.1.67.htm">१।१।६७</a></span> इत्येतस्येहानुवृत्तये स्वरितत्वासङ्गो वृता स्यात्। तस्मादाद्यन्तशब्दाभ्यां 
सामथ्र्यादाद्यन्तव्यतिरेकेण तन्मध्यपाति वस्तु संज्ञित्वेनाक्षिप्तमिति मत्वाह-- &quot;तन्मध्यपतितानाम्&quot; इति। जाताविदं बहुवचनम्; अन्यथा ह्रेङ शब्द ओकारस्य संज्ञा न 
स्यात्। 
ननु चाद्यन्तशब्दाभ्यां नियतदेशावयवावभिधीयते, अवयवाश्चावयविनः समुदाय-
रूपस्य सम्बन्धिन इति सम्बन्धिशब्दत्वादाद्यन्तशब्दाभ्यां तस्यैव संज्ञित्वेना-
क्षेपो युक्तः।<span class="vArtikA"> अकत एवं वक्तव्यम्-- &quot;तन्मध्यपतितानां समुदायस्य&quot; इति</span>। एवं मन्यते-- यदयम् &quot;तस्मादित्युत्तरस्य&quot; <span class="sUtramIndex"><a href="../1/1.1.66.htm">१।१।६६</a></span>इत्यादौ वर्णानां समुदाये परतो यकारं यणादेशं कृत्वा निर्देशं करोति, ततो गम्यते-- न वर्णसमुदायः संज्ञीति,<span class="prashna"> किं तर्हि? </span>
प्रत्येकं वर्णा एवेति; अन्यथा वर्णसमुदाये संज्ञिनि परतो वर्णमालां यणादेशं कृत्वा निर्देशं कुर्यादिति। असम्भवात् स न कृत इति चेत्, न; वर्णमालात्मन आदेशस्य सम्भवात्। तर्हि समुदाये संज्ञिनि कार्यमेव न सम्भवतीति चेत्, यदि च समुदाये परतः 
कार्यं न सम्भवति वर्णा एव प्रत्येकं सन्तु संज्ञिनः; तत्र कार्यं सम्भवति,<span class="prashna"> किं समुदायेन? </span>&quot;टा&quot; इत्यनेन ग्रहणं मा भूदिति। ननु च सोऽपि तावतोऽवधेरन्त एव, न;
तावतोऽवधेरविवक्षितत्वात्। टकारो ह्रयम् &quot;टाङसिङसामिनात्स्याः&quot; <span class="sUtramIndex"><a href="../7/7.1.12.htm">७।१।१२</a></span> &quot;द्वितीयाटौस्त्वेनः&quot; <span class="sUtramIndex"><a href="../2/2.4.34.htm">२।४।३४</a></span> इत्यत्र तृतीयैकवचनस्य विशेषणार्थः, न तु प्रत्याहारार्थः।<span class="prashna">
अथादिग्रहणं किमर्थम्? </span>अन्त्येन सह समुदाय एव संज्ञा मा भूदिति, नैतदस्ति; &quot;आवृत्तिधर्माणो हि संज्ञाशब्दा भवन्ति&quot;। आदिरेव प्रदेशवाक्येष्वावत्र्तते, न
समुदायः; तस्मादन्तरेणाप्यादिग्रहणं सामथ्र्यादादेरेवान्त्यसहितस्य संज्ञात्वं
विज्ञायते, न समुदायस्य। एवं तर्हि सामथ्र्यलब्धस्यैवार्थस्य विस्पष्टीकरणार्थमादि-
ग्रहणम्।
अथ सहग्रहणं किमर्थम्, यावता तृतीययैव सहार्थो गम्यते, यथा-- &quot;वृद्धो यूना&quot; (१।२।<span class="prashna">६५) इत्यत्र? </span>नैतदेवम्; इत्थम्भूतलक्षणेऽपि तृतीयाऽस्ति। तस्यां च सत्यामादिरेवान्त्येनेत्संज्ञकेनोपलक्षितः संज्ञा स्यात्। ततश्च प्रदेशेष्वक इति, इक इति, अचि इति च समुदायाद्विभक्तिर्न स्यात्, निरर्थकत्वेनाप्रातिपदिक्तवात्। &quot;सह&quot; ग्रहणात् तु सहभूता संज्ञेति समुदायस्य संज्ञात्वेनार्थत्त्वात् प्रातिपदिकत्वे सति
विभक्तिर्लभ्यते।
इद्ग्रहणं तु &quot;अचि&quot; इत्यत्रानित्संज्ञकेन &quot;चटतव&quot; इत्यनेन चकारेण संज्ञा मा भूदित्येवमर्थम्। अन्त्यत्वं तस्य पूर्ववत्, न समुदायापेक्षया। एवं तर्हि 
&quot;हलन्त्यम्&quot; <span class="sUtramIndex"><a href="../1/1.3.3.htm">१।३।३</a></span> इतीत्संज्ञा प्राप्नोति, तदर्थं &quot;न विभक्तौ तुस्माः&quot; <span class="sUtramIndex"><a href="../1/1.3.4.htm">१।३।४</a></span>
इत्यत्र नेति योगविभागः कत्र्तव्यः।

</div>


</body></html>