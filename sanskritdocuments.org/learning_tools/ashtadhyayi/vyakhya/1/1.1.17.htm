<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.16.htm">पूर्वम्: १।१।१६</a></div><div class="sUtramIndexAnantaram"><a href="../1/1.1.18.htm">अनन्तरम्: १।१।१८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

उञ ऊँ॥ <span class="sUtramIndex"><a href="GoToSutram\1.1.17">१।१।१७</a></span>


<p><span class="section">पदच्छेदः॥</span> 

उञः <span class="vibhaktiH">६।१</span> ऊँ <span class="vibhaktiH">१।१</span> शाकल्यस्य <span class="vibhaktiH">६।१</span>  <a class="anuvRittiH-upari" href="../1/1.1.16.htm">१६</a> इतौ <span class="vibhaktiH">७।१</span>  <a class="anuvRittiH-upari" href="../1/1.1.16.htm">१६</a> अनार्षे <span class="vibhaktiH">७।१</span>  <a class="anuvRittiH-upari" href="../1/1.1.16.htm">१६</a> प्रगृह्यम् <span class="vibhaktiH">१।१</span>  <a class="anuvRittiH-upari" href="../1/1.1.11.htm">११</a> 

<p><span class="section">अर्थः॥</span> 

<div>उञः प्रगृह्यसंज्ञा भवति, तस्य स्थाने ऊँ-आदेशः च प्रगृह्यसंज्ञकः भवति, शाकल्यस्य आचार्यस्य मतेन, अनार्षे इतौ परतः।</div>


<p><span class="section">उदाहरणम्॥</span> 

<div>उ इति। विति। ऊँ इति॥</div>


<div class="heading">काशिका-वृत्तिः</div>

<div>उञः  <span class="sUtramIndex">१।१।१७</span> </div><p><div>शाकल्यस्यैतौ अनार्षे इति वर्तते। उञः प्रगृह्यसंज्ञा भवति इतौ शाकल्यस्य आचार्यस्य मतेन। शाकल्यस्य इति विभाषार्थम्। उ इति, विति। </div>


<div class="heading">काशिका-वृत्तिः</div>

<div>ऊं  <span class="sUtramIndex">१।१।१८</span> </div><p><div>उञः इति वर्तते। उञः इतावनार्षे ऊं इत्ययमादेशो भवति दीर्घो ऽनुनासिकश्च, शाक्ल्यस्य मतेन प्रगृह्यसंज्ञकश्च। शाकल्यस्य ग्रहणं विभाषाऽर्थम् इह अप्यनुवर्तते। तेन त्रीणि रूपाणि भवन्ति  उ इति, विति, ऊं इति। </div>


<div class="heading">न्यासः</div>

<div>उञः। <span class="sUtramIndex">, १।१।१७</span> </div><p><div>
</div>


<div class="heading">न्यासः</div>

<div>ऊँ। <span class="sUtramIndex">, १।१।१७</span> </div><p><div>&quot;तेन त्रीणि रूपाणि भवन्ति&quot; इति शाकल्यग्रहणानुवृत्तेः फलं दर्शयति। यदि 
ह्रत्र शाकल्यग्रहणं नानुवत्र्तेत, तदा पूर्वसूत्रेण यस्मिन् पक्ष उञः प्रगृह्रसंज्ञा न विहिता तस्मिन्ननेनन नित्यम् &quot;ऊँ&quot; आदेशः स्यात्। तत &quot;उ&quot;इति, &quot;ऊँ&quot; इति च 
द्वे रूपे स्याताम्; न वितीति तृतीयम्। शाकल्यग्रहणानुवृत्तौ तु सत्यां यस्मिन्
पक्षे पूर्वसूत्रेण प्रगृह्रसञ्ज्ञा उञो न कृता, तस्मिन्नेन ऊँ आदेशे विभाषा विहिते वितीति तृतीयं रूपं सिध्यति।

</div>


<div class="heading">न्यासः</div>

<div>ईदूतौ च सप्तम्य्रथे। <span class="sUtramIndex">, १।१।१७</span> </div><p><div>&quot;अध्यस्यां मामकी तनू&quot; इति। एतद् वेदवाक्यं वेदितव्यम्। अत्र &quot;मामकी&quot; 
&quot;तनू&quot; इति शब्दौ&quot;सूपां सुलुक्&quot; <span class="sUtramIndex"><a href="../7/7.1.39.htm">७।१।३९</a></span> इति लुप्तसप्तमीकौ। तत्र यदा अर्थाद्वयव-
च्छिद्य स्वरूपे व्यवस्थापनायेतिशब्दः प्रयुज्यते उदाहरणे- &quot;मामकी&quot;इति, &quot;तनू&quot; इति च। तथा स&quot;सोमो गौरी&quot; इत्येतदपि। मामक्यामित्यादेरुपन्यासः सप्तम्यर्थप्रदर्शनार्थः।
&quot;डादेशः&quot; इति। सुपां सुलुगित्यादिना <span class="sUtramIndex"><a href="../7/7.1.39.htm">७।१।३९</a></span>। तत्रेतिशब्दे परतोऽकः 
सवर्णे दीर्घत्वं <span class="sUtramIndex"><a href="../6/6.1.97.htm">६।१।९७</a></span> भवत्येव। &quot;धीती&quot; इत्यादि। &quot;धीतिमतिसुष्टुतिशब्देभ्यः परस्य तृतीयैकवचनस् पूर्वसवर्णदीर्घत्वम्, लुग् वा। इतिशब्दे परतोऽकोऽत्रापि सवर्ण-दीर्घत्वं भवत्येव। धीत्येत्यादिना तृतीयार्थवृत्तितां दर्शयति। &quot;वाप्याम()आः, 
नद्यामातिः&quot; इति &quot;सञ्ज्ञायाम्&quot; <span class="sUtramIndex"><a href="../2/2.1.43.htm">२।१।४३</a></span> इति सप्तमीसमासः। अथार्थग्रहणे क्रियमाणेऽपि कस्मादेवात्र न भवति,<span class="prashna"> अस्ति ह्रत्रापि सप्तम्यर्थः? </span>नैतदस्ति, अर्थग्रहणसाम-
थ्र्यात्। अर्थग्रहणे सति केवलो योऽसंसृष्टः सप्तम्यर्थः स इह गृह्रते। नैवंविधे समासे सप्तम्यर्थः सम्भवति; संविभिन्नोभयरूपत्वाद् वृत्तौ वर्त्तिपदार्थानाम्। एषोऽजहत्स्वार्थायां वृत्तौ परिहार उक्तः, जहत्स्वार्थायां तु तस्यां वाक्यावस्थायामुपसर्जनीभूतो योऽर्थः, तं शब्दो जहातीति सप्तम्यर्थो नास्त्येव। तेनार्थग्रहणे सति 
समासे प्रगृह्रसञ्ज्ञा न भवति।<span class="prashna">
अथ तपकरणं किमर्थम्? </span>प्लुतनिवृत्यर्थमिति चेत्, न ; असम्भवात्। न 
प्लुते हीकारोकारन्तं सतप्यमर्थ रूपं किञ्चिदस्ति, यद्वयावृत्तये तपकरणं क्रियते। 
गुणान्तरभिन्नानां तुल्यकालानां ग्रहणार्थमिति चेत्, न; अभेदकाच्छास्त्रे गुणानाम् इत्यत आह- &quot;तपरकरणम्&quot; इत्यादि। तपरत्वे ह्रसति यणादेशः स्यात्। ततश्च
किमयं दीर्घः, उत ह्यस्व इति सन्देहः स्यात्, स मा भूदिति तपरत्वं क्रियते।
&quot;ईदूतौ सप्तमी&quot; इत्यादि। ईदूतौ सप्तमीत्येतावदेव सूत्रमस्तु,<span class="prashna"> किमर्थग्रहणेन? </span>&quot;लुप्तेऽर्थग्रहणाद् भवेत्&quot; इह &quot;सोमो गौरी अधिश्रितः&quot;(ऋ ९।१२।३) इति लुप्ताय-
मपि सप्तम्यां प्रगृह्रसञ्ज्ञा यथा स्यादित्येव मर्थग्रहणम्।<span class="prashna"> अत्र हि सप्तम्या 
अभावात् प्रगृह्रसञ्ज्ञा न स्यात्र्थग्रहणात्? </span>तु भवति, सप्तम्यर्थस्य विद्यमान-
त्वात्। &quot;पूर्वस्य चेत्सवर्णोऽसौ&quot; इति। स्यादेतत्()- नैवात्र सप्तम्या लुक् क्रियते,<span class="prashna">किं तर्हि? </span>&quot;सुपां सुलुक्&quot; <span class="sUtramIndex"><a href="../7/7.1.39.htm">७।१।३९</a></span> इत्यादिना पूर्वसवर्णः ईकारः। तत्राकः सवर्णेदीर्घत्वे कृते तस्यान्तवद्भावे सति सप्तमीग्रहणेन ग्रहणादस्त्येव सप्तमी, ततो 
नार्थोऽर्थग्रहणेनेति। एतच्चायुक्तम्। एवं हि सति आडाम्भावः प्रसज्यते। यद्यत्र पूर्वसवर्णः स्यात्, तदा परत्वादक सवर्णदीर्घत्वं बाधित्वा &quot;आण् नद्याः&quot; <span class="sUtramIndex"><a href="../7/7.3.112.htm">७।३।११२</a></span> 
इत्याटो भाव आपपद्यते, &quot;ङेराम्नद्याम्नीभ्यः&quot; <span class="sUtramIndex"><a href="../7/7.3.116.htm">७।३।११६</a></span> इत्यामश्च। भावः प्रादुर्भावः, सत्ता वा। तस्मात् पूर्वल्लुगेव कर्तव्यः,ततश्चासत्यां सप्तम्यां प्रगृह्र-
सञ्ज्ञा न स्यात्।<span class="prashna"> तसमादर्थग्रहणं कत्र्तव्यम्? </span>न कत्र्तव्यम्; यस्मात् सर्वत्रैव सप्तम्या लुका भवितव्यमिति न क्वचित् सप्तम्यस्ति।<span class="prashna"> उच्यते चेदं वचनम्-
&quot;तत्र वचनसामथ्र्याल्लुप्तायामपि तस्यां भविष्यति&quot;? </span>नैतदस्ति; यथो वचनाद् यत्र 
दीर्घत्वम्, तत्र भविष्यति; यथा- &quot;दृतिं न शुष्कं सरसी शयानम्&quot; (ऋ।७।१०३।२) इति।
अत्र सरः शब्दात् परस्याः सप्तम्या &quot;इयाडियाजीकाराणाम्&quot; (का।वा।८२०) इत्यस्मादुप-
सङ्ख्यानात् &quot;व्यत्ययो बहुलम्&quot; <span class="sUtramIndex"><a href="../3/3.1.85.htm">३।१।८५</a></span> इत्यतो वा दीर्घ ईकारे कृते सप्तमी श्रयूते; ततश्चात्र वचनस्य सावकाशत्वात् &quot;सोमो गौरी अधिश्रितः&quot;(ऋ।९।१२।३) इत्यत्र न स्यात्। &quot;तत्रापि सरसी यदि&quot; इति। यदि सरसीशब्दोऽस्ति तदात्रापि नैवावकाशः। अस्ति च सरसीशब्दः। तथा हि- गौरादिषु<span class="sUtramIndex"><a href="../4/4.1.41.htm">४।१।४१</a></span> &quot;पिप्पल्यादयश्च&quot; (ग।सू।४७) इति पाठात् 
पिप्पल्याद्यन्तःपातिनः सरः शब्दादीकारे कृते सरसीति रूपं सम्पद्यते तथा च दक्षिणापथे महान्ति सरांसि &quot;सरस्य&quot; इत्युच्यन्ते। सरसीशब्दस्य प्रगृह्रसञ्ज्ञायां प्रयोजनम्-तत उत्पनायायः सप्तम्या लुकि कृते इतिशब्दे चाध्याह्मते &quot;सरसी&quot; इत्यत्र स्वरसन्ध्य-
भावः। तदेवं सरसीशब्दो विद्यत एवेति। &quot;दृतिं न शुष्कं सरसी शयानम्&quot; (ऋ।७।१०३।२) 
इत्यत्रापि सरसीशब्दो लुप्तसप्तमीक एव प्रयुक्तः तथा च तदेवावस्थितम्। वचनाद् भवि-
ष्यतीति प्रत्याख्यातमर्थग्रहणम्। एवं तर्हि - ज्ञापकं स्यात्तदन्तत्वे &quot;ईदूदेद्()-
द्विवचनम्&quot; <span class="sUtramIndex"><a href="../1/1.1.11.htm">१।१।११</a></span> इत्यत्र चत्वारः पक्षा आश्रीयन्ते। इदादयो हि द्विवचनेन 
विशिष्यन्ते-ईदादियद् द्विवचनमिति; ईदादिभिर्वा द्विवचनम् इति, ईदाद्यन्तं यद् द्विवचनमिति; द्विवचनप्रकृतिर्वोभाभ्याम्-द्विवचनान्तमीदाद्यन्तं यच् शब्दरूपमिति।
इदादीभिर्वा द्विवचनं विशिष्य पश्चात् तेनेदन्तेन द्विवचनेन प्रकृतिः, ईदाद्यन्तं 
यद् द्विवचनमं शब्दरूपमितीदाद्यन्तं द्विवचनान्तमित्यर्थः। तत्र तृतीये पक्षे दोष
उक्तः-&quot;कुमार्योरगारं कुमार्यगारम्, व्दवोरगारं वध्वगारमम्&quot; इत्यत्र प्रगृह्र-
सञ्ज्ञा प्राप्नोति; एतदीदाद्यन्तं द्विवचनान्तं च भवति प्रत्ययलक्षणेनेति चतुर्थे पक्षेऽपि दोष उक्तः। अशुक्ले वस्त्रे शुक्ले सम्पद्येतां शुक्ल्यास्तां वस्त्रे 
इत्यत्र प्राप्नोति। शुक्लशब्दाच्()च्विप्रत्()ययान्तत् &quot;नपुंसकाच्च्&quot; <span class="sUtramIndex"><a href="../7/7.1.19.htm">७।१।१९</a></span> इत्यौङः शीभावे कृते &quot;अध्ययादाप्सुपः&quot; <span class="sUtramIndex"><a href="../2/2.4.82.htm">२।४।८२</a></span> इति लुक्। एतद्धीदाद्यन्तं द्विवचननान्तं भवति प्रत्ययलक्षणेनेति। &quot;तदन्तत्वे&quot; इति अनेन तृतीयचतुर्थपक्षावुपलक्षयति। तदन्तत्वे तदन्तपक्षे तृतीये चतुर्थे च ज्ञापकं भवेदेतदर्थग्रहणम् इति। इह प्रगृह्रप्रकरणे प्रत्ययलोपलक्षणेन प्रगृह्रसञ्ज्ञा न भवतीति। यदि हि स्यादर्थग्रहणमनर्थकं 
स्यात्।<span class="vArtikA">एतावद् वक्तव्यम्- &quot;ईदूतौ च सप्तमी&quot; इति</span>। सप्तम्या लुकि कृते प्रत्ययलक्षणेन सप्तमीसहचरितौ यावीदूतौ सप्तम्यां परतो वा यावीदूतौ तयोः प्रगृह्रसञ्ज्ञा भवेत्ये-
तेति नार्थोऽर्थग्रहणेन। अर्थग्रहणाद्विज्ञायते- &quot;प्रत्ययलक्षणेन प्रगृह्रसञ्ज्ञा न भवति&quot; इति। तेन तदन्तपक्षद्वये यो दोषः उक्तः स न भवति। &quot;मा वा पूर्वपदस्य भूत्&quot; इति। पूर्वपदग्रहणे समास उपलक्ष्यते। यस्मात् समासे सत्येतद्भवति पूर्वपदमुत्तरपदमिति। तदेतदुक्तं भवति- वाप्य()आओ नद्यातिरित्यादौ समासे प्रगृह्रसञ्ज्ञा मा भूदित्येवमर्थमर्थग्रहणमिति। यथा च तस्मिन् सति समासे प्रगृह्रसञ्ज्ञा भवति, तथा पूर्वमेव
प्रतिपादितम्।

</div>


<div class="heading">बाल-मनोरमा</div>

<div>उञः <span class="sUtramIndex">१०७, १।१।१७</span> </div><p><div>उञः। एकपदं सूत्रम्। शाकल्यस्य इतौ प्रगृह्रमिति चानुवर्तते। उ इति। ञिदुकारो निपातः। तस्येतिशब्दे परे शाकल्यमते प्रगृह्रसंज्ञा स्यादित्यर्थः। तदाह उञ इतौ वैति। पूर्वोक्तं=प्रगृह्रत्वमित्यर्थः। उ इति। वितीति। &quot;निपात एका&quot;जिति नित्यं प्राप्ते विकल्पोऽयम्। प्रगृह्रत्वपक्षे प्रकृतिभावे प्रथमं रूपम्। तदभावपक्षे यणादेशे द्वितीयं रूपम्। <P></div>


<div class="heading">बाल-मनोरमा</div>

<div>ऊँ <span class="sUtramIndex">१०८, १।१।१७</span> </div><p><div>ऊँ। इदमप्येकपदं सूत्रम्। ऊँ इति दीर्घस्याऽनुनासिकस्य ऊकारस्य लुप्तप्रथमाविभक्तिकस्य निर्देशः। उञ इत्यनुवर्तते, इतौ शाकल्यस्य प्रगृह्रमिति च। तदाह--उञ इताविति। ऊँ ईतीति। उक्तविधे ऊँकारादेशे रूपम्। प्रगृह्रत्वात्प्रकृतिभावः। एतदादेशाऽबावपक्षे पूर्वसूत्रेण प्रगृह्रत्वे सति &quot;उ इती&quot;ति रूपम्। प्रगृह्रत्वस्याप्यभावे सति यणादेशे &quot;विती&quot;ति रूपमिति त्रीणि रूपाणि फलितानि। तदेवमुञ ऊँ इत्येकमेव सूत्रं विभज्य व्याख्यातम्। एकसूत्रत्वे तु उञ इतौ परे &quot;ऊँ&quot; इत्ययं दीर्घोऽनुनासिकः प्रगृह्रश्चादेशः शाकल्यामते स्यात्। तदभावपक्षे तु &quot;निपात एका&quot;जिति नित्यं प्रगृह्रत्वमित्येतावल्लभ्येत। ततश्च &quot;ऊँ इति &quot; &quot;उ इती&quot;ति रूपद्वयमेव स्यात्, &quot;विती&quot;ति रूपं न लभ्येत। अतो विभज्य व्याख्यातम्। <P></div>


<div class="heading">तत्त्व-बोधिनी</div>

<div>उञः <span class="sUtramIndex">८७, १।१।१७</span> </div><p><div>उञः। &quot;निपात एका&quot;जिति नित्यं प्राप्ते विभाषेयम्। साक्स्यस्येतौ प्रगृह्रमिति चात्रानुवरत्ते, इत्यत आह--इतौ वा प्रागुक्तमिति। इह &quot;उञ ऊँ&quot; इत्येकमेव सूत्रं योगविभागेन व्याख्यातम्। एकसूत्रत्वे तु उञ इतौ ऊँ शाक्लयस्येत्यर्थात् &quot;ऊँइति &quot; इत्येव रूपं शाकल्यमते सिध्यति। अन्येषां तु मते नित्यं प्रगृह्र इति उ-इतीत्येव रूपं सिध्यति, &quot;विती&quot;ति रूपं तु न सिध्यत्येवेति ज्ञेयम्।<P></div>


<div class="heading">तत्त्व-बोधिनी</div>

<div>ऊँ <span class="sUtramIndex">८८, १।१।१७</span> </div><p><div>ऊँ। अनुनासिक इति। तेनास्मिन् परे &quot;यरोऽनुनासिके-&quot; इति विकल्पः &quot;यदेतनूँ इति पठसि&quot; &quot;यदेतदूँ&quot; इति वा। एतदर्थमेवात्रानुनासिकग्रहणम्। अन्यथा &quot;यरोञम्यनुनासिको वे&quot;त्येवावक्ष्यत्। &quot;यरो ञमि ञम्वे&quot;त्येवावक्ष्यदित्युक्तौ तु यथासङ्क्यप्रवृत्त्या &quot;अम्मयं&quot; &quot;तन्ने&quot;त्यादिसिद्धावपि &quot;चिन्मयं&quot; &quot;एतन्मुरारि&quot;रिति न सिध्येत्। &quot;कृन्मेजन्तः&quot; &quot;ङमुण्नित्य&quot;मित्यादिनिर्देशाश्रयणे तु प्रतिपत्तिगौरवम्। वस्तुस्तु &quot;यरोऽनुनासिके ञम्वे&quot;त्येव सूत्रयितुं युक्तमित्याहुः।<P></div>


</body></html>