<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="../default.css"></head><body>

<div class="sUtramIndexPurvam"><a href="../1/1.1.9.htm">पूर्वम्: १।१।९</a></div><div class="sUtramIndexAnantaram"><a href="../1/1.1.11.htm">अनन्तरम्: १।१।११</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

नाज्झलौ॥ <span class="sUtramIndex"><a href="GoToSutram\1.1.10">१।१।१०</a></span>


<p><span class="section">पदच्छेदः॥</span> 

न <span class="vibhaktiH">०</span> अज्झलौ <span class="vibhaktiH">१।२</span> तुल्यास्यप्रयत्नम् <span class="vibhaktiH">१।१</span>  <a class="anuvRittiH-upari" href="../1/1.1.9.htm">९</a> सवर्णम् <span class="vibhaktiH">१।१</span>  <a class="anuvRittiH-upari" href="../1/1.1.9.htm">९</a> 

<p><span class="section">समासः॥</span> 

<div>अच् च हल् च अज्झलौ, इतरेतरद्वन्द्वः</div>


<p><span class="section">अर्थः॥</span> 

<div>तुल्यास्यप्रयत्नौ अपि अच्-हलौ परस्परम् सवर्णसंज्ञकौ न भवतः।</div>


<p><span class="section">उदाहरणम्॥</span> 

<div>दण्डहस्तः, कुमारी शेते। वैपाशो मत्स्यः, आनुडुहं चर्म।</div>


<div class="heading">काशिका-वृत्तिः</div>

<div>न अज्झलौ  <span class="sUtramIndex">१।१।१०</span> </div><p><div>अच् च हल् च, अज्झलौ। तुल्याऽस्यप्रयत्नावपि अज्झलौ परस्परं सवर्णसंज्ञौ न भवतः। अवर्णहकारौ दण्डहस्तः, इवर्णशकारौदधि शीतम्, सवर्णदीर्घत्वं न भवति। वैपाशो मत्स्यः, आनडुहं चर्म इति यस्यैति च <span class="sUtramIndex"><a href="../6/6.4.148.htm">६।४।१४८</a></span> इति लोपो न भवति। </div>


<div class="heading">न्यासः</div>

<div>नाज्झलौ। <span class="sUtramIndex">, १।१।१०</span> </div><p><div>&quot;तुल्यास्यप्रयत्नावपि&quot; इति प्रसङ्गे हेतुमाह, प्रसङ्गपूर्वकत्वात् प्रतिषेधस्य। &quot;दण्डहस्त&quot; इत्यत्राकारहकारयोद्र्वयोरपि कण्ठस्थानत्वात् तुल्यस्थानत्वम्, उभयोर्विवृतकरणत्वात् तुल्यप्रयत्नत्वम्(); &quot;दधि शीतम्&quot; इत्यत्राप्यत एव तुल्युप्रयत्नत्वम्, उभयोस्तालव्यत्वात् तुल्यस्थानत्वम्। &quot;सवर्णदीर्घत्वं न भवति&quot; इति प्रतिषेध-
स्य फलं दर्शयति। ननु च अकः सवर्णे दीर्घविधौ <span class="sUtramIndex"><a href="../6/6.1.97.htm">६।१।९७</a></span> &quot;अचि&quot;; इति वर्तते, 
तत्रासत्यपि प्रतिषेधे दीर्घत्वं न भविष्यति, यथा- कुमारी शेते इत्यत्र, तदयुक्तमे-वोदाहरणद्वयम्। स्यादेतत्- &quot;अणुदित् सवर्णस्य चाप्रत्ययः&quot; <span class="sUtramIndex"><a href="../1/1.1.68.htm">१।१।६८</a></span> इत्यकारेका-
राभ्यां सावण्र्येन ग्रहणादच्त्वमस्ति, तथापि हल्षूपदेशाद् हल्त्वमप्यस्तीति न 
तावद्धकारश्कारवचावेव, अपि तु हलावपीति, सत्यमेतत्। अयं पुनरत्र वृत्तिकारस्याभि
प्रायः- अवश्यं तावदन्यार्थं &quot;नाज्झलौ&quot; <span class="sUtramIndex"><a href="../1/1.1.10.htm">१।१।१०</a></span> इत्येतत् कर्तव्यम्, यस्येति लोपा-भावार्थम्। तदन्यार्थं कृतमेतदर्थमपि स्यात्। एवं तह्र्रजनुवृत्तिद्वारेण दीर्घत्वाभावप्रतिपत्तौ साध्यायां यत् प्रतिपत्तिगौरवमापद्यते, तदपास्तं भवतीति।
&quot;वैपाशः&quot; इति। विपाशि भव इत्यण्। &quot;यस्येति च&quot; <span class="sUtramIndex"><a href="../6/6.4.148.htm">६।४।१४८</a></span> इत्यत्रेवर्ण
उपादीयमानः सावण्र्येन शकारमप्युपादत्ते। एवं च तस्य लोपः प्रसज्येत। &quot;आनहुहम्&quot; इति। अनडुहो विकार इति &quot;प्राणिरजतादिभ्योऽञ्&quot; <span class="sUtramIndex"><a href="../4/4.3.152.htm">४।३।१५२</a></span>,तत्र &quot;यस्येति च&quot; <span class="sUtramIndex"><a href="../6/6.4.148.htm">६।४।१४८</a></span>
इत्यत्राकारो गृह्रकारो हकारमपि गृह्णीयात्, ततश्च पूर्ववत् तस्य लोपः स्यात्।

</div>


<div class="heading">बाल-मनोरमा</div>

<div>नाऽ‌ऽज्झलौ <span class="sUtramIndex">१५, १।१।१०</span> </div><p><div>एवं प्राप्ते प्रतिषेधति--नाज्झलौ। आसहितः अच्-आच्। शाकपार्थिवादित्वात्सहितशब्दस्य लोपः। आ च हस्व-आज्झलौ। तुस्यास्यसूत्रात्सवर्णमित्यनुवर्तते। तच्च पुँल्लिङ्गाद्विवचनान्ततया विपरिणम्यते। तदाह--अकारसहितोऽजित्यादिना। ननु किमर्थोऽयं प्रतिषेध इत्यत आह--तेनेत्यादि यणादिकं नेत्यन्तम्। तेन=प्रतिषेधेन। आदिना सवर्णदीर्घसङ्ग्रहः। दधीति इकारस्य हकारे षकारे सकारे च परे &quot;इको यणचि&quot; इति यणादेशः, शीतलमित्यत्र शकारे परे सवर्णदीर्घश्च न भवतीत्यर्थः। नन्वस्त्वकारहकारयोरिकारशकारयोरृकारषकारयोर्लृकारसकारयोश्च सावण्र्यं, तथापि &quot;दधि षष्ठ&quot;मित्यादौ यणादिकं न प्रसक्तम्, अचपरकत्वाऽभावादित्यत आह--अन्यथेत्यादिना। अन्यथा=तेषां सावण्र्याभ्युपगमे, दीर्घादीनामिव हकारादीनामप्यच्त्वं स्यादित्यन्वयः। ननु वर्णसमाम्नाये हकारादीनामकारचकारमध्यगत्वाऽभावात्कथमच्त्वमित्यत आह-ग्रहणकशास्त्रबलादिति। गृह्णन्त्यकारादयः स्वसवर्णान् येन तद्ग्रहणम्। करणे ल्युट्। स्वार्थे कः। अणुदित्सूत्रादित्यर्थः। यद्यप्यच्छब्द०वाच्यत्वं वार्णसमाम्नायिकानामेव वर्णानान्तथापीको यणचीत्यादावच्छब्देनाऽकारादिषूपस्थितेषु तैरणुदित्सूत्रबलेन स्वस्वसवर्णानामाकारादीनामुपस्थितिरस्ति। ततश्चाऽत्राच्पदवाच्याकारादिवाच्यत्वादाकारादीनामिव हकारादीनामपि लक्षणया अच्छब्देन ग्रहणं स्यादित्यर्थः। न च इको यणचीत्यादौ शक्यार्थमादायैवोपपत्तेर्न लक्षणासंभवः। अणुदित्सूत्रे तु अस्य च्वावित्यादौ सावकाशमिति वाच्यं, स्वादिभ्य इत्यादिनिर्देशबलेन प्रत्याहाराणां स्ववाच्यवाच्येषु लक्षणाऽवश्यंभावात्। तथा च &quot;अच्त्वं स्या&quot;दित्यस्य अचपदबोध्यत्वं स्यादित्यर्थः। किं तद्ग्रहणकशास्त्रमित्याकाङ्क्षायां तदुपपादनं प्रतिजानीते-तथा हीति।<P></div>


</body></html>