<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.4.23.htm">पूर्वम्: ६।४।२३</a></div><div class="sUtramIndexAnantaram"><a href="6.4.25.htm">अनन्तरम्: ६।४।२५</a></div>&nbsp;


<div class="heading">सूत्रम्</div>

अनिदितां हल उपधायाः क्ङिति॥ <span class="sUtramIndex"><a href="GoToSutram\6.4.24">६।४।२४</a></span>


<div class="heading">काशिका-वृत्तिः</div>

<div>अनिदितां हल उपधायाः क्ङिति  <span class="sUtramIndex">६।४।२४</span> </div><p><div>अनिदिताम् अङ्गानां हलन्तानाम् उपधायाः नकारस्य लोपो भवति क्ङिति प्रत्यये परतः। स्रस्तः। ध्वस्तः। स्रस्यते। ध्वस्यते। सनीस्रस्यते। दनीध्वस्यते।<span class="prashna"> अनिदिताम् इति किम्? </span>नन्द्यते। नानन्द्यते।<span class="prashna"> हलः इति किम्? </span>नीयते। नेनीयते।<span class="prashna"> उपधायाः इति किम्? </span>नह्यते। नानह्यते।<span class="prashna"> क्ङिति इति किम्? </span>स्रंसिता। ध्वंसिता। अनिदितां नलोपे लङ्गिकम्प्योरुपतापशरीरविकारयोरुपसङ्ख्यानं कर्तव्यम्। विलगितः। विकपितः।<span class="prashna"> उपतापशरीरविकारयोः इति किम्? </span>विलङ्गितः। विकम्पितः। रञ्जेर्णौ मृगरमण उपसङ्ख्यानं कर्तव्यम्। रजयति मृगान्। जनीजृ̄ष्क्नसुरञ्जो ऽमन्ताश्च इति मित्त्वादुपधाह्रस्वत्वम्।<span class="prashna"> मृगरमण इति किम्? </span>रञ्जयति वस्त्राणि। घिनुणि च रञ्जेरुपसङ्ख्यानं कर्तव्यम्। रागी। त्यजरजभज इति निपातनाद् वा सिद्धम्। रजकरजनरजःसूपसङ्ख्यानं कर्तव्यम्। रजकः। रजनम्। रजः। </div>


<div class="heading">लघु-सिद्धान्त-कौमुदी</div>

<div>अनिदितां हल उपधायाः क्ङिति <span class="sUtramIndex">३३६, ६।४।२४</span> </div><p><div>हलन्तानामनिदितामङ्गानामुपधाया नस्य लोपः किति ङिति। नुम्। संयोगान्तस्य लोपः। नस्य कुत्वेन ङः। प्राङ्। प्राञ्चौ। प्राञ्चः॥</div>


<div class="heading">न्यासः</div>

<div>अनिदितां हल उपधायाः क्ङिति। <span class="sUtramIndex">, ६।४।२४</span> </div><p><div><span class="prashna">इद्? </span><span class="prashna">इद्? </span>येषां त इदितः, न इदितोऽनिदित इति षष्ठीबहुवचनस्य स्थाने सुब्व्यत्येनैकवचनम्(), तच्चानिदितां विशेषणम्(), विशेषणेन च तदन्तविधिर्भवतीत्यत आह--&quot;हलान्तानाम्()&quot; इत्यादि। &quot;उपधाया नकारस्य&quot; इति। उपधाया इत्येतन्नकारस्य विशेषणम्()। &quot;रुआस्तः, ध्वलस्तः&quot; इति। &quot;रुआन्सु ध्वन्सु अधः [&quot;अवन्नंसने&quot;--धा।पा] पतने (धा।प।७५४,७५५) निष्ठा। &quot;रुआस्यते, ध्वस्यते&quot; इति। भावे कर्मणि वा लकार। &quot;सनीरुआस्यते दनीध्वस्यते&quot; इति। यङन्ते एते। &quot;नीग्वञ्चु&quot; <span class="sUtramIndex"><a href="7.4.84.htm">७।४।८४</a></span> इत्यादिनाभ्यासस्य नीगागमः। 
&quot;नन्द्यते&quot; इति। &quot;टु णदि समृद्धौ&quot; (धा।पा।६७) [&quot;टु नदि&quot;--धा।पा।] &quot;नानन्द्यते&quot; इति। यङन्तम्()। &quot;दीर्घोऽकितः&quot; <span class="sUtramIndex"><a href="7.4.83.htm">७।४।८३</a></span> इत्यभ्यासस्य दीर्घः। &quot;नेनीयते&quot; इति। नयतेः &quot;गणो यङ्लुकोः&quot; <span class="sUtramIndex"><a href="7.4.82.htm">७।४।८२</a></span> इति गुणोऽभ्यासस्य। &quot;नह्रते&quot; इति। &quot;णह बन्धने&quot; (धा।पा।११६६)। 
&quot;लङ्गिकम्प्योः&quot; इत्यादि। लङ्गिकम्प्योरिदित्त्वान्नलोपो न प्राप्नोति, अतस्तयोरुपतापशरीरविकारयोरुपसंख्यानं कर्तव्यम्()। उपसंख्यानाम्()=प्रतिपादनम्()। उत्तरत्राप्युपसंख्यानशब्दस्य प्रतिपादनमर्थः। प्रतिपादनन्तु कृतमेव। उपतापः=व्याधिः। शरीरविकारः=शरीरस्यान्यथात्वम्()। स पुनरिहोपतापादनयो गृह्रते, अन्यथा &quot;उपताप&quot; इत्येवं सिद्धे शरीरविकारग्रहणमनर्थकं स्यात्()। &quot;विलगितः&quot; इति। &quot;अगि वगि लगि&quot; गत्यार्थाः। (धा।पा।१४६,१४७,१४५)। &quot;उपतापे विलङ्गितः&quot; इत्येव प्रयोगो मा भूदित्येवमर्थं लङ्गर्ल्लोपो विधीयते, न तु रूपसिद्ध्यर्थम्(); &quot;लगे सङ्गे&quot; (धा।पा।७८६) इत्यस्य प्रकृत्यन्तरस्य तस्य सिद्धत्वात्()। 
&quot;रञ्जेर्णौ&quot; इत्यादि। अक्ङिदर्थं वचनम्()। मृगरमणम्()=मृगक्रीडा। &quot;रजयतिः मृगान्()&quot; इति।<span class="prashna"> रममाणान्? </span><span class="prashna">मृगान्? </span>प्रयुङ्क्ते इत्यर्थः। 
&quot;रजनरजकरजःसूपसंख्यानम्()&quot; इति। अत्र भूयः प्रतिपादनं क्रियते। &quot;घञि च भावकरणयोः&quot; <span class="sUtramIndex"><a href="6.4.27.htm">६।४।२७</a></span> इत्यत्र चकारोऽनुक्तसमुच्चयार्थः, तेन रजकादिषु प्रतिपाद्येषु रञ्जेः ष्वुन्नादिप्रत्यये परतो नलोपो भवति। &quot;रजकः&quot; इति। &quot;शिल्पिनि ष्वुन्()&quot; <span class="sUtramIndex"><a href="3.1.145.htm">३।१।१४५</a></span>। &quot;रजनम्()&quot; इति। ल्युट्। &quot;रजः&quot; इति। &quot;सार्वधातुभ्योऽसुन्()&quot; (द।उ।९।४९)[&quot;असुन्()&quot;--द।#उ।] इत्यसुन्()।
&quot;घिनुणि च&quot; इत्यादि। &quot;रागी&quot; इति। सम्पृचान्वादिसूत्रेण<span class="sUtramIndex"><a href="3.2.142.htm">३।२।१४२</a></span> घिनुण्(), &quot;चजो कु घिण्ण्यतोः&quot; <span class="sUtramIndex"><a href="7.3.52.htm">७।३।५२</a></span> इति कुत्वम्()।<span class="prashna"> &quot;त्यज रज भज&quot; इति निपातनात्? </span>सिद्धम्()&quot; इति। यतोऽयमक्ङिति निमित्ते सम्पृचादिसूत्रे <span class="sUtramIndex"><a href="3.2.142.htm">३।२।१४२</a></span> रञ्जेरनुनासिकलोपं कृत्वा निर्देशं करोति, तज्ज्ञापयति--घिनुप्यति नलोपो भवतीति। ननु च &quot;रञ्जेश्च&quot; (६।४।<span class="prashna">२६) इति लक्षणेनैव शपि नलोपोऽभिनिर्वृत्तः? </span>न तदस्ति; यथैव &quot;इन्धिभवतिभ्याञ्च&quot; <span class="sUtramIndex"><a href="1.2.6.htm">१।२।६</a></span> इत्यागन्तुकेनेकारेणेन्धेर्निर्देशः, तथेहाप्यागन्तुकेनाकारेण, न तु शपा। न हि &quot;इन्धिभवतिभ्याञ्च&quot; <span class="sUtramIndex"><a href="1.2.6.htm">१।२।६</a></span> इत्यत्रेका निर्देशः, अन्यथा हि &quot;अनिदिताम्()&quot; <span class="sUtramIndex"><a href="6.4.24.htm">६।४।२४</a></span> इत्यनुनासिकलोपः स्यात्()॥ 

</div>


<div class="heading">बाल-मनोरमा</div>

<div>अनिदितां हल उपधायाः क्ङिति <span class="sUtramIndex">, ६।४।२४</span> </div><p><div>प्र-अन्च् इति स्थिते--अनिदिताम्। &quot;अङ्गस्ये&quot;त्यधिकृतं बहुवचनेन विपरिणम्यते। हल इति तद्विशेषणम्। तदन्तविधिः। &quot;अनिदिता&quot;मित्यपि तद्विशेषणम्। इत्=ह्यस्व इकारः, इत्ित्संक्षको येषां तानि इदिन्ति, न इदिन्ति, अनिदिन्ति, तेषामिति विग्रहः। अवयवषष्ठ()न्तमेततदुपधाया इत्यत्रान्वेति। &quot;उपधाया&quot; इत्यप्यवयवषष्ठ()न्तम्। तश्च &quot;श्नान्न लोपः&quot; इत्यतो नेत्यनुवृत्ते लुप्तषष्ठीके अन्वेति। क् च ङ् च क्ङौ, तौ इतौ यस्येति विग्रहः। तदाह--हलन्तानामित्यादिना। इति चकारात्पूर्वस्य नकारस्य लोपः। प्र अच् प्राच् इति स्थितम्। तस्मात्सुबुत्पत्तिः। सुटि विशेषमाह--उगिदचामिति नुमिति। सौ विशेषमाह--संयोगान्तस्य लोप इति। &quot;हल्ङ्यादिना सुलोपे सती&quot;ति शेषः। कुत्वेन ङकार इति। नासिकास्थानसाम्यादिति भावः। अनुस्वारपरसवर्णाविति। प्राच् औ इति स्थिते-अचः। अच इत्यन्चुधातोः &quot;अनिदिता&quot;मिति लुप्तनकारस्यानुस्वार। &quot;अनुस्वारस्य यी&quot;ति तस्य परसवर्णो ञकारः। नस्य श्चुत्वं तु न भवति, अनुस्वारं प्रति तस्याऽसिद्धत्वादित्यर्थः।<P></div>


<div class="heading">तत्त्व-बोधिनी</div>

<div>अनिदितां हल उपधायाः क्ङिति <span class="sUtramIndex">३६७, ६।४।२४</span> </div><p><div>अनिदितिम्। इत् ह्यस्वेकार इत्संज्ञको येषां तानि इदिन्ति, न इदिन्ति अनिदिन्ति, तेषाम्--अनिदितम्। एतच्च अङ्गस्य विशेषणं, हल इत्यपि। तदाह---हलन्तामामनिदितामिति। उपधाया नस्येति। &quot;श्नान्न लोपः&quot;इति सूत्रान्नेति लुप्तषष्ठीकं पदमनुवर्तते, तच्चोपधाग्रहणेन विशेष्यत इथि भावः। अनिदितामिति किम्()। नन्द्यते। हलः किम्(), नीयत। उपधायाः किम्()। हन्यते। <P></div>


</body></html>