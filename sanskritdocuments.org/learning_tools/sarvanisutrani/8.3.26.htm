<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="8.3.25.htm">पूर्वम्: ८।३।२५</a></div><div class="sUtramIndexAnantaram"><a href="8.3.27.htm">अनन्तरम्: ८।३।२७</a></div>&nbsp;


<div class="heading">सूत्रम्</div>

हे मपरे वा॥ <span class="sUtramIndex"><a href="GoToSutram\8.3.26">८।३।२६</a></span>


<div class="heading">काशिका-वृत्तिः</div>

<div>हे मपरे वा  <span class="sUtramIndex">८।३।२६</span> </div><p><div>हकारे मकारपरे परतो मकारस्य वा मकार आदेशो भवति। किं ह्मलयति, किम् ह्मलयति। कथं ह्मलयति, कथम् ह्मलयति। यवलपरे यवला वा।<span class="vArtikA"> यवलपरे हकारे मकारस्य यवला यथासङ्ख्यं वा भवन्ति इति वक्तव्यम्</span>। किय्म्̐ ह्यः, किं ह्यः। किव्म्̐ ह्वलयति, किं ह्वलयति। किल्म्̐ ह्लादयति, किं ह्लाहयति। </div>


<div class="heading">लघु-सिद्धान्त-कौमुदी</div>

<div>हे मपरे वा <span class="sUtramIndex">८२, ८।३।२६</span> </div><p><div>मपरे हकारे परे मस्य मो वा। किम् ह्मलयति, किं ह्मलयति। (यवलपरे यवला वा)। किंय्ह्यः, किं ह्यः। किंव्ह्वलयति, किं ह्वलयति। किंल् ह्लादयति, किं ह्लादयति॥</div>


<div class="heading">न्यासः</div>

<div>हे मपरे वा। <span class="sUtramIndex">, ८।३।२६</span> </div><p><div>मः परो यस्मादिति बहुव्रीहिः।<span class="prashna"> &quot;किम्? </span>ह्रलयति&quot; इति। &quot;ह्वल ह्रल चलने&quot; (धा।पा।८०५,८०६), &quot;ज्वलह्वलह्रलनमामनुपसर्गाद्वा&quot; (ग।सू।धा।पा।८१७ इत्यस्यानन्तरम्()) इति वा मित्संज्ञा, &quot;मितां ह्यस्वः&quot; <span class="sUtramIndex"><a href="6.4.92.htm">६।४।९२</a></span> इति ह्यस्वः। 
&quot;यवलपरे&quot; इत्यादि।<span class="prashna"> यवलाः परे यतः स यवलपरस्तस्मिन्? </span>हे मकारस्य वा यवला भवन्तीत्येतदर्थरूपं व्याख्येयमित्यर्थः। व्याख्यानं तु पूर्वं विहितमेव।<span class="prashna"> यवलाश्चैते भवन्त आन्तरतम्यात्? </span>सानुनासिका एव भवन्ति।<span class="prashna"> वावचनात्? </span>पक्षेऽनुस्वारो भवत्येव। अथ &quot;हे भः&quot; इत्येव कस्मान्नोक्तम्(); एवं हि परग्रहणं न कत्र्तव्यं भवति,<span class="prashna"> सप्तम्यैव हि तदर्थं प्रतिपादयिष्यते--मकारे परतो योऽकार इति? </span>नैतदस्ति; &quot;हे मः&quot; इत्युच्यमाने विपर्ययोऽपि विज्ञायेत--हकारपरे मकार इति, ततश्च किमह्न इत्यादावेव स्यात्()।<span class="prashna"> अकारेण व्यवधानान्न भविष्यतीति चेत्()? </span>न; &quot;येन नाव्यवधानं तेन व्यवहितेऽपि वचनप्रामाण्यात्()&quot; (व्या।प।४६) इत्येकेन वर्णेन व्यवधानमाश्रीयते, न पुनरनेकेनेति।<span class="prashna"> आद्यपक्षे किम्? </span>ह्रलयतीत्यादिषु कृतार्थं वचनम्(),<span class="prashna"> अतो न शक्यं व्यवधानमाश्रयितुमिति चेत्()? </span>न; येन हकारपदे मकार इत्येष सूत्रार्थो गृहीतः, तं प्रति पक्षान्तरस्यासम्भवात्()।<span class="prashna"> तस्मात्? </span>परग्रहणमेव कर्त्व्यं विपर्ययप्रतीतिर्मा भूदित्येवमर्थम्()॥ 

</div>


<div class="heading">तत्त्व-बोधिनी</div>

<div>हे मपरे वा <span class="sUtramIndex">१०१, ८।३।२६</span> </div><p><div>हे मपरे वा। मपर इति बहुव्रीहिः। यवलेति। यवलाः परा यस्माद्यवसपरस्तस्मिन्हकारे परे मस्य यवला (वा) भवन्तीत्यर्थः॥<P></div>


</body></html>