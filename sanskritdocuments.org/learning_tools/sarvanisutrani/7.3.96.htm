<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.3.95.htm">पूर्वम्: ७।३।९५</a></div><div class="sUtramIndexAnantaram"><a href="7.3.97.htm">अनन्तरम्: ७।३।९७</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अस्तिसिचोऽपृक्ते॥ <span class="sUtramIndex"><a href="GoToSutram\7.3.96">७।३।९६</a></span>


<p><span class="section">पदच्छेदः॥</span> 

अस्तिसिचः <span class="vibhaktiH">५।१</span>  <a class="anuvRittiH-adhaH" href="7.3.97.htm">९७</a> अपृक्ते <span class="vibhaktiH">७।१</span>  <a class="anuvRittiH-adhaH" href="7.3.100.htm">१००</a> ईट् <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> हलि <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> सार्वधातुके <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">समासः॥</span> 

<div>अस्तिश्च सिच् च अस्तिसिच्, तस्मात् ॰ समाहारः द्वन्द्वः</div>


<p><span class="section">अर्थः॥</span> 

<div>अस्तेः अङ्गात् सिजन्तात् च उत्तरस्य अपृक्तस्य हलादेः सार्वधातुकस्य ईडागमः भवति</div>


<p><span class="section">उदाहरणम्॥</span> 

<div>अस्तेः - आसीत्, आसीः।  सिजन्तात् - अकार्षीत्, अहार्षीत्। अपावीत्, अलावीत्</div>


<div class="heading">काशिका-वृत्तिः</div>

<div>अस्तिसिचो ऽपृक्ते  <span class="sUtramIndex">७।३।९६</span> </div><p><div>अस्तेरङ्गात् सिजन्ताच् च परस्य अपृक्तस्य सार्वधातुकस्य ईडागमो भवति। अस्तेः  आसीत्। आसीः। सिजन्तात्  अकार्षीत्। असावीत्। अलावीत्। अपावीत्।<span class="prashna"> अपृक्ते इति किम्? </span>अस्ति। अकार्षम्। आहिभुवोरीटि प्रतिषेधः इति स्थानिवद्भावप्रतिषेध तेन इह न भवति, आत्थ, अभूतिति। </div>


<div class="heading">लघु-सिद्धान्त-कौमुदी</div>

<div>अस्तिसिचोऽपृक्ते <span class="sUtramIndex">४४७, ७।३।९६</span> </div><p><div>विद्यमानात् सिचोऽस्तेश्च परस्यापृक्तस्य हल ईडागमः॥</div>


<div class="heading">न्यासः</div>

<div>असतिसिचोऽपृक्ते। <span class="sUtramIndex">, ७।३।९६</span> </div><p><div>&quot;अपृक्ते&quot; इति। सुब्वयत्ययेन षष्ठ()र्थे सप्तदमी, तेनायमपृक्तस्यैवेट्()। अस्तिग्रहणं लङर्थय्()। &quot;आसीत्()&quot; इति। &quot;अस भुवि&quot; (धा।पा।१०६५), लङ्(), अदादित्वाच्छपो लुक्(), &quot;आडजादीनाम्()&quot; <span class="sUtramIndex"><a href="6.4.72.htm">६।४।७२</a></span> इत्याट्()। &quot;आटश्च&quot; <span class="sUtramIndex"><a href="6.1.87.htm">६।१।८७</a></span> इति वृद्धिः। &quot;अकार्षीत्()&quot; इति। सिचि वृद्धिः। &quot;अलावीत्, अपाधीत्&quot; इति। &quot;इट ईटि&quot; <span class="sUtramIndex"><a href="8.2.28.htm">८।२।२८</a></span> इति सिचो लोपः। &quot;आत्थ&quot; इति। अत्र ब्राउष उत्तरस्य सिपः &quot;ब्राउवः पञ्चानामदित आहोब्राउवः&quot; (३।४।<span class="prashna">८४) इति थलि कृते ब्राउवश्चाहादेशे कृते तस्य स्थानिवद्भावे सति ब्राऊञ्ग्रहणेन ग्रहमात्? </span><span class="prashna">थलोऽपि सार्वधातुकग्रहणेन ग्रहणादीट्? </span>प्राप्नोति। &quot;अभूत्()&quot; इति। अस्तेः सिच्(), &quot;अस्तेर्भूः&quot; (२।४।<span class="prashna">५२) इति भूभावे तस्य स्थानिवद्भावे सत्यस्तिग्रहणेन ग्रहणादीट्? </span>प्राप्नोति,<span class="prashna"> स कस्मान्न भवति? </span>इत्याह--&quot;आहिभुवोः&quot; इत्यादि। &quot;ईटि प्रतिषेधः&quot; इति। आहेर्भुवश्चेटि कत्र्तव्ये स्थानिवद्बावस्य प्रतिषेधः। तेनेह न भवति--आत्व&quot; इति। &quot;आहस्थः&quot;<span class="sUtramIndex"><a href="8.2.35.htm">८।२।३५</a></span> इति हकारस्य थकारः, तस्य &quot;खरि च&quot; इति तकारः। &quot;अभूत्&quot; इति। &quot;गातिस्था&quot;<span class="sUtramIndex"><a href="2.4.77.htm">२।४।७७</a></span> इति सिचो लुक्()॥ 

</div>


<div class="heading">बाल-मनोरमा</div>

<div>अस्तिसिचोऽपृक्ते <span class="sUtramIndex">७३, ७।३।९६</span> </div><p><div>अस्तिसिचोऽपृक्ते। अस्तिश्च सिच्चेति समाहारद्वन्द्वात्पञ्चमी। &quot;ब्राउव ई&quot;डित्यत ईडित्यनुवर्तते। &quot;तस्मादित्युत्तरस्ये&quot;ति परिभाषया &quot;अस्तिसिचः&quot; इति पञ्चमी अपृक्तस्येति षष्ठी प्रकल्पयति। ततश्च अस्तेः सिचश्च परस्याऽपृक्तस्य ईडागमः स्यादिति प्राचीना व्याचक्षते। तथा सति लुङि अस्तेर्भूभावे अभूदिति न स्यात्, स्थानिवत्त्वेन अस्तितया तत्राऽपृक्तस्य हल ईडागमस्य दुर्वारत्वात्। तथा अगात् अस्थात् अपादित्यादावपि &quot;गातिस्थे&quot;ति सिचो लुक्यपि स्थानिवत्त्वेन सिचः परत्वादीडागमः स्यादतः प्रकारान्तरेण व्याचष्टे-- सिच्च अश्चेत्यादिना। ननु सिचस्()शब्दे सिच्शब्दस्य पूर्वखण्डस्यान्तर्वर्तिविभक्त्या पदत्वाच्चोः कुरिति कुत्वप्रसङ्ग इत्यत आह--सौत्रं भत्वमिति। तथ च भत्वेन पदत्वस्य बाधान्न कुत्वमिति भावः। ननु सिचस्()शब्दे असित्यनेनैवास्तेर्लाभादस्तिग्रहणं किमर्थमित्यत आह-- अस्तीत्यव्ययेन कर्मधारय इति। अस्तीति विभक्तिप्रतिरूपकमव्ययं लुप्तसुब्विभक्तिकं विद्यमानार्थकम्। तेन सिचस्()शब्दस्य कर्मधारय इत्यर्थः। तथा च &quot;अस्तिसिच&quot;सित्येक पदमिति स्थितम्। सौत्रो लुगिति। &quot;सुपां सुलुगित्यनेनेटति शेषः। तथा च अस्तिसिच इति पदाल्लब्धार्थमाह-- विद्यमानादित्यादि। हल इति। &quot;उतो वृद्धिर्लुकि हली&quot;स्यतोऽनुवृत्तस्य हलीत्यस्य षष्ठ()आ विपरिणाम इति भावः। इतीण्नेहेति। अनेन सूत्रेण अभूत् इत्यत्र ईडागमो नेत्यर्थः। कुत इत्यत आह-- लुप्तत्वादिति। विद्यमानत्वविशेषणेन लुप्तात्सिचः परस्ये नेति भावः। एवं च अगादित्यादावपि लुप्तात्सिचः परस्य अस्तेर्लुङि कृतभूभावात्परस्य च नेत्युक्तप्रायम्। ऐधिषीति। एधधातोर्लुङि उत्तमपुरुषैकचवनम् इट्। अत्र इकारस्य सिचः परत्वेऽपि हल्वाऽभावादिडागमो नेति भावः। ऐधिष्टेति। एध धातोर्लुङि प्रथमपुरुषैकवचनम्। अत्र त इत्यस्य सिचः परत्वेऽपि एकाल्प्रत्ययत्वाऽभावेनाऽपृक्तत्वाऽभावादीडागमो नेति भावः। अभूतामिति। लुङस्तसि तस्य तामादेशः। च्लिः। सिच्। अट्। गुणनिषेधः।<P><P></div>


<div class="heading">तत्त्व-बोधिनी</div>

<div>अस्तिसिचोऽपृक्ते <span class="sUtramIndex">५६, ७।३।९६</span> </div><p><div>अत्र प्राञ्चः-- अस्तिश्च सिच्चेति समाहारद्वन्द्वे अस्तिसिच्, तस्मादिति विग्रहं मत्वा अस्तेः सिचश्च परस्येति व्याचख्युः। तच्चिन्त्यम्। तत्र समासान्तस्याऽनित्यत्वाश्रयणे &quot;द्वन्द्वाच्चुदषहान्ता&quot;दिति प्राप्तस्य टचः परिहारेऽपि, &quot;समुद्राभ्राद्धः&quot;इति निर्देशात् &quot;अल्पाच्तर&quot;मित्येतदनित्यमित्याश्रित्य सिच्छब्दस्य परत्वसमर्थेऽपि, &quot;अस्तेर्भू&quot;रिति भूभावस्य स्थानिवत्त्वेनाऽस्तितया तत्रापृक्तस्य हल ईडागमस्य दुर्वारत्वात्। तथा गातिस्थाघुपाभूभ्यः सिचो लुक्यपि स्थानिवद्भावेन सिचः पर्तवानपायादगादस्थादभूदित्यादावतिप्रसङ्गाच्च। तदेतद्ध्वनयन्व्याचष्टे-- सिच्च अस् चेति। सौत्रं भत्वमिति। तेनाऽत्र कुत्वजश्त्वे न भवत इति भावः। विद्यमानादिति। सिचोऽस्तेश्च विद्यमानविशेषणेन लुप्तात्सिचः, कृतभूभावादस्तेश्च नेति भावः॥ भाष्यकारास्त्वाहुः-- &quot;अस्तिसिचोऽपृक्ते&quot; इति द्विसकारकोऽयं निर्देश इति। अत्र माधवः-- अस् स् इति समुदायस्याऽधातुतया &quot;इक्()श्तिपौ धातुनिर्देशे&quot; इति श्तिप् प्रत्ययो न स्यादिति। अत्र वदन्ति-- द्विसकारकनिर्देशे श्तिप् न स्यादिति यदुक्तं, तद्रभसोक्तिमात्रम्। इत्थं हि भाष्याशयः-- सिच इत्यस्यानन्तरं सकारः प्रश्लिष्यते न तु श्तिपः प्राक्, अत एव &quot;सिचोऽपृक्ते इति द्विसकारकोऽयं निर्देश&quot; इत्युक्तं भाष्ये। अन्यथा &quot;अस्तीति निर्देशो द्विसकारक&quot; इत्येव ब्राऊयात्, एवं च सान्तादस्तेः, सान्तात्सिच इति चार्थो निर्बाध एव। द्वितीयस्च सकारो लुप्यते, &quot;संयोगान्तस्य पदान्तस्ये&quot;ति व्याख्यानात्, व्यपदेशिवद्भावेन पदान्तत्वाद्वितीयसकारस्य। न च संयोगान्तलोपस्याऽसिद्धत्वात् &quot;अतो रो&quot;रित्युत्वं दुर्लभमिति वाच्यं, &quot;संयोगान्तलोपो रोरुत्वे&quot; इति वार्तिकेनाऽसिद्धत्वनिषेधात्। &quot;संयोगान्तां यत्पद&quot;मिति व्याख्याने तु नेह संयोगान्तलोपः, किंतु सकारद्व्यस्यापि रुत्वे कृते &quot;अतो रो&quot;रित्यनेनैक एवोकारो भविष्यति, विधेयविशेषणस्यैकत्वस्य प()ओकत्ववद्ववक्षितत्वात्। न च स्थानिभेदेन उकारद्वये सत्यपि न क्षतिः, सवर्णदीर्घानन्तरमाद्गुणे सति समीहितरूपसिद्धेरिति वाच्यम्, एकपदाश्रयत्वेनाऽन्तरङ्गत्वादाद्गुणे पश्चादवादेशप्रवृत्त्या &quot;अस्तिसिचोऽपृक्ते&quot; इति रूपाऽसिद्धेः, तस्मादुक्तरीत्या एक एवोकार इति स्वीकर्तव्यम्। अत एव विधेयगतैकत्वस्य विवक्षितत्वात् &quot;एकः पूर्वपरयो&quot;रित्यत्रैकग्रहणं भाष्यादौ प्रत्याख्यातम्। नन्वति परे यो रुः, स त्वत#ः परो न भवति, अतः परस्तु अतिपूर्वो न भवतीति रुद्वयस्थाने कथमुकारः स्यात्?। मैवम्। &quot;रो&quot;रिति जातिपरनिर्देशेनाऽतः परत्वस्य पूर्वत्वस्य च संभवात्। न चैवमपि परत्वात् &quot;हशि चे&quot;ति प्रथमस्यैव रोरुः स्यादिति वाच्यं, रुत्वस्याऽसिद्धतया हश्परत्वाऽभावात्। न चाश्रयाऽसिद्धत्वमिति वाच्यं, स्थान्यंशे तथात्वेऽपि निमित्तभूतहशंशे तदसंभवात्। यद्यपि सत्वजातेरेकत्वादुभयोरपि एक एव रुर्भवतीति व्याख्यायां नायं क्लेशस्तथापि रुत्वविधौ पदस्येत्यनुवर्तनादेकपदान्तत्वं न संभवति, द्वितीयसकारस्य पृथक्पदत्वादित्याहुः। अपृक्तस्य हल इति। &quot;अपृक्तसार्वधातुकस्ये&quot;ति प्राचोक्तं त्युक्तम्, ऐधिषीत्यादावतिव्याप्तेः, सार्वधातुकग्रहमव्यावत्र्याऽलाभाच्च॥<P><P></div>


</body></html>