<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.1.74.htm">पूर्वम्: ६।१।७४</a></div><div class="sUtramIndexAnantaram"><a href="6.1.76.htm">अनन्तरम्: ६।१।७६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

एचोऽयवायावः॥ <span class="sUtramIndex"><a href="GoToSutram\6.1.75">६।१।७५</a></span>


<p><span class="section">पदच्छेदः॥</span> 

एचः <span class="vibhaktiH">६।१</span>  <a class="anuvRittiH-adhaH" href="6.1.77.htm">७७</a> अयवायावः <span class="vibhaktiH">१।३</span> अचि <span class="vibhaktiH">७।१</span>  <a class="anuvRittiH-upari" href="6.1.74.htm">७४</a> संहितायाम् <span class="vibhaktiH">७।१</span>  <a class="anuvRittiH-upari" href="6.1.70.htm">७०</a> 

<p><span class="section">समासः॥</span> 

<div>अय् च अव् च आय् च आव् च अयवायावः, इतरेतरद्वन्द्वः</div>


<p><span class="section">अर्थः॥</span> 

<div>एचः स्थाने अय्, अव्, आय्, आव् इत्येते आदेशाः यथासङ्ख्यं अचि परतः भवन्ति, संहितायां विषये</div>


<p><span class="section">उदाहरणम्॥</span> 

<div>चयनम्, लवनम्, चायकः, लावकः</div>


<div class="heading">काशिका-वृत्तिः</div>

<div>एचो ऽयवायावः  <span class="sUtramIndex">६।१।७८</span> </div><p><div>एचः स्थाने अचि परतः अयवायावित्येते आदेशाः यथासङ्ख्यम् भवन्ति। चयनम्। लवनम्। चायकः। लावकः। कयेते। ययेते। वायाववरुणद्धि। </div>


<div class="heading">लघु-सिद्धान्त-कौमुदी</div>

<div>एचोऽयवायावः <span class="sUtramIndex">२२, ६।१।७५</span> </div><p><div>एचः क्रमादय् अव् आय् आव् एते स्युरचि॥</div>


<div class="heading">न्यासः</div>

<div>एचोऽयवायावः। <span class="sUtramIndex">, ६।१।७५</span> </div><p><div>&quot;कयेते, ययेते&quot; इति। के+एते, ये+एत इति स्थितेऽयादेशः। &quot;वायाववरुणद्धि&quot; इति। वायौ+अवरुणद्धीति स्थित आवादेशः॥ 

</div>


<div class="heading">बाल-मनोरमा</div>

<div>एचोऽयवायावः <span class="sUtramIndex">६२, ६।१।७५</span> </div><p><div>एचोऽयवायावः। अय्()च अव्()च आय्()च आव्()चेति विग्रहः। इको यणचीत्यतोऽचीत्यनुवर्तते। यथासंख्यपरिभाषया एकारस्य अय्(), ओकारस्य-अव्, ऐकारस्य-आय्, औकारस्य-आविति लभ्यते। तदाह--एचः क्रमादिति। यथासंख्यसूत्रभाष्यरीत्या त्वन्तरतमपरिभाषयैवात्र व्यवस्था ज्ञेया। इह &quot;इचोऽचि यणयवायाव&quot; इत्येव सूत्रयितुमुचितम्। <P></div>


<div class="heading">तत्त्व-बोधिनी</div>

<div>एचोऽयवायावः <span class="sUtramIndex">५२, ६।१।७५</span> </div><p><div>एचः क्रमादिति। नन्वत्रैव यथासङ्ख्यसूत्रं वक्तुमुचितम्।<span class="vArtikA"> प्रत्याहारग्रहणेषुतद्वाच्यवाच्ये निरूढलक्षाभ्युपगमेऽपि लक्ष्यार्थबोधात्पूर्वभाविशक्यार्थज्ञानमादाय यथासङ्खयत्वस्यावश्यं वक्तव्यत्वात्</span>। अन्यथा एचां क्रमेणायवायावो न सिध्येरन्। मैवम्। अन्तरतमत्वेनापि तत्सिद्धेः। तथाहि एचः सन्ध्यक्षराणि। ततश्च संवृताकारतालव्यस्य एकारस्य संवृताकारतालव्योऽय्, संवृताकारोष्ठ()स्य ओकारस्य तादृश एव अव्, ऐचश्चोत्तरभूयस्त्वादैकारे इकारोऽध्यर्थमात्रः, अकारस्त्वर्धमात्र एव। एवमोकारेऽप्युकारोऽध्यद्र्धमात्रः, अकारस्त्वर्धमात्रः। एवंच विवृताकारतालव्यस्य ऐकारस्य विवृताकारतालव्य आय्। विवृताकारौष्ठ() आव्॥<P></div>


</body></html>