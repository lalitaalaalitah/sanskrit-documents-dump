<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="2.2.33.htm">पूर्वम्: २।२।३३</a></div><div class="sUtramIndexAnantaram"><a href="2.2.35.htm">अनन्तरम्: २।२।३५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अल्पाच्तरम्॥ <span class="sUtramIndex"><a href="GoToSutram\2.2.34">२।२।३४</a></span>


<p><span class="section">पदच्छेदः॥</span> 

अल्पाच्तरम् <span class="vibhaktiH">१।१</span> द्वन्द्वे <span class="vibhaktiH">७।१</span>  <a class="anuvRittiH-upari" href="2.2.32.htm">३२</a> पूर्वम् <span class="vibhaktiH">१।१</span>  <a class="anuvRittiH-upari" href="2.2.30.htm">३०</a> 

<div class="heading">काशिका-वृत्तिः</div>

<div>अल्पाच्तरम्  <span class="sUtramIndex">२।२।३४</span> </div><p><div>द्वन्द्वे इति वर्तते। अल्पाच्तरं शब्दरूपं द्वन्द्वे समासे पूर्वं प्रयोक्तव्यम्। प्लक्षश्च न्यग्रोध्श्च प्लक्षन्यग्रोधौ। धवखदिरपलाशाः। बहुष्वनियमः  शङ्खदुन्दुभिवीणाः, वीणाशङ्खदुन्दुभयः।<span class="vArtikA"> ऋतुनक्ष्त्राणामानुपूर्व्येण समानक्षरानां पूर्वनिपातो वक्तव्यः</span>। हेमन्तशिशिरवसन्ताः। चित्रास्वाती। कृत्तिकारोहिण्यौ।<span class="prashna"> समानाक्षराणाम् इति किम्? </span>ग्रीष्मवसन्तौ।<span class="vArtikA"> लघ्वक्षरं पूर्वं निपतति इति वक्तव्यम्</span>। कुशकाशम्। शरशादम्।<span class="vArtikA"> अभ्यर्हितं च पूर्वं निपतति इति वक्तव्यम्</span>। मातापितरौ। श्रद्धमेधे। दीक्षातपसी। वर्णानामानुपूर्व्येण पूर्वनिपातः। ब्राह्मणक्षत्रियविट्शूद्राः। समानाक्षराणाम् इत्यत्र न अस्ति।<span class="vArtikA"> भ्रातुश्च ज्यायसः पूर्वनिपातो वक्तव्यः</span>। युधष्ठिरार्जुनौ।<span class="vArtikA"> सङ्ख्याया अल्पीयस्याः पूर्वनिपातो वक्तव्यः</span>। द्वित्राः। त्रिचतुराः। नवतिशतम्। </div>


<div class="heading">लघु-सिद्धान्त-कौमुदी</div>

<div>अल्पाच्तरम् <span class="sUtramIndex">९९२, २।२।३४</span> </div><p><div>शिवकेशवौ॥</div>


<div class="heading">न्यासः</div>

<div>अल्पाच्तरम्। <span class="sUtramIndex">, २।२।३४</span> </div><p><div>&quot;ऋतुनक्षत्राणाम्&quot; इत्यादि। ऋतूनामानुपूव्र्य प्रादुर्भावकृतम्, नक्षत्राणामुदयकृतम्। ऋतुनक्षत्राणामित्यत्रैव वर्णग्रहणं कस्मान्न कृतमिति पर्यनुयोगदोषमाशङ्क्याह-- &quot;समानाक्षराणाम्&quot; इत्यादि। असमानाक्षराणामपि वर्णानामानुपूव्र्येण पूर्वनिपात इष्यत इति पृथग्वचनम्। आनुपूव्र्यञ्च वर्णानां जन्मकृतमिति लोकव्यवहारे प्रसिद्धम्। प्रसिद्धिश्च श्रुतिकृता। श्रुतौ हि पठ()ते &quot;मुखते ब्राआहृणमसृजत्, बाहुभ्यां राजनयम्, ऊरुभ्यां वैश्यम्, पद्भ्यां शूद्रम्&quot; इति।<span class="vArtikA"> &quot;संख्याया अल्पीयस्याः&quot; इति द्वन्द्वे चेति वक्तव्यम्</span>। &quot;द्वित्राः,त्रिचतुराः&quot; इति बहुव्रीहिः। &quot;नवतिशतम्&quot; इति द्वन्द्वः॥

</div>


<div class="heading">बाल-मनोरमा</div>

<div>अल्पाच्तरम् <span class="sUtramIndex">८९५, २।२।३४</span> </div><p><div>अल्पाच्तरम्। अल्पः=अल्पसङ्ख्योऽच्यस्य तदल्पाच्, तदेवाऽल्पाच्तरम्। अत एव निपातनात्स्वार्थे तरप्, कुत्लाऽभावश्च। अल्पसङ्ख्याऽच्कं पदं द्वन्द्वे पूर्वं प्रयोज्यमित्यर्थः। शिवकेशवाविति। हरिहरयोरन्यतरोत्कर्षवादस्य पाषण्जवादत्वादिति भावः। यदि तु &quot;द्विवचनविभज्य&quot; इत्यादिशयार्थे तरप्स्यात्, तदा &quot;धवखदिरपलाशा&quot; इत्यत्र बहुषु न स्यादिति प्राञ्चः। शब्देन्दुशेखरे तु प्रकर्षार्थक एवायं तरबिति स्थितम्।<span class="vArtikA"> <P>ऋतुनक्षत्राणामिति ष समानसङ्ख्याऽच्कानाम् ऋतूनां नक्षत्राणां च द्वन्द्वे आनुपूव्र्येण=क्रमेण पूर्वनिपातो वक्तव्य इत्यर्थः</span>। हेमन्तशिशिरबसन्ता इति। त्रयाणामृतूनामानुपूर्व्यं लोकप्रसिद्धम्। एवं कृत्तिकादिनक्षत्राणामपि। ग्रीष्मवसन्ताविति। विषमाक्षरत्वान्न वसन्तस्य पूर्वनिपातः, किंतु अल्पाच्त्वाद्ग्रीष्मस्य पूर्वनिपातः। <P>लघ्वक्षरं पूर्वं।<span class="vArtikA"> लघु अक्षरमच् यस्य तद्द्वन्द्वे पूर्वं प्रयोज्यमिति वक्तव्यमित्यर्थः</span>। कुशकाशमिति। समाहारद्वन्द्वोऽयम्। <P>अभ्यर्हितं चेति।<span class="vArtikA"> श्रेष्ठः पूर्वं प्रयोज्य इति वक्तव्यमित्यर्थः</span>। तापसपर्वताविति। पर्वतस्य स्थावरजन्मतया तापसस्य तदपेक्षया अभ्यर्हितत्वं बोध्यम्। भाष्ये तु मातापितरावित्युदाह्मतम्। &quot;गर्भधारणपोषाभ्यां पितुर्माता गरीयसी&quot;त्यादिस्मृतेरिति तदाशयः।<P>वर्णानामानुपूव्र्येणेति। एषां क्रमेण पूर्वनिपातः। &quot;ब्राहृक्षत्रियविट्छूद्वा वर्णाः&quot; इत्यमरः। तेषामानुपूर्व्यं तु &quot;प्रजापतिरकामयत प्रजायेयेति, स मुखतस्त्रिवृत्तं निरमिभीते&quot;त्यादितैत्तिरीयब्राआहृणादिसिद्धम्। <P>भ्रातुज्र्यायस इति। ज्येष्ठभ्रातुः पूर्वनिपात इत्यर्थः। &quot;अत्र &quot;द्वन्द्वे घि&quot; &quot;अजाद्यदन्त&quot;मिति विधिद्वयम् &quot;अल्पाच्तरं&quot; &quot;लघ्वक्षरं पूर्वम्&quot;, &quot;ऋतुनक्षत्राणाम्&quot;, &quot;अभ्यर्हितं च&quot; &quot;भ्रातुज्र्यायसः&quot; इति विधिभिः परत्वाद्बाध्यते। भाष्ये तु &quot;सर्वत एवाभ्यर्हितं पूर्वं निपतती&quot;ति मतान्तरं स्थितम्। <P></div>


<div class="heading">तत्त्व-बोधिनी</div>

<div>अल्पाच्तरम् <span class="sUtramIndex">७७२, २।२।३४</span> </div><p><div>अल्पाच्तरम्। अतएव निपातनात्स्वार्थे तरप्, कुत्वचुत्वयोरभावश्च। यदि तु प्रकर्षे तरप् स्यात्तदाद्वयेरेव नियमः स्यात्, द्विवचनान्तोपपदत्वविषय एव तरपो विधानात्।ततश्च &quot;धरवदिरपलाशा&quot;इत्यादौ बहुषु नियमो न स्यात्। ऋतुक्षत्राणामिति। ऋतूनामानुपूर्व्यं प्रादुर्भावकृतं, नक्षत्राणां तूदयकृतम्।<P>अभ्यर्हितं च। अभ्यर्हितं च। &quot;वासुदेवार्जुनाभ्यां वुनि&quot;ति निर्देशेनेदं ज्ञाप्यत इति चतुर्थे भाष्यम्। &quot;अल्पाच्तरम्&quot; &quot;अजाद्यदन्त&quot;मिति सूत्राभ्यामर्जुनस्य पूर्वनिपाते प्राप्ते तमकुर्वन् ज्ञापयति &quot;सर्वतोऽभ्यहितं पूर्व&quot;मिति तत्रैव सूत्रे वक्ष्यते।<P>भ्रातुज्र्यायसः। युधिष्ठिरार्जुनाविति। इन्द्रपुत्रत्वाद्विष्णोरंशत्वाच्छूरत्वाद्वाऽभ्यर्हितत्वमर्जुनेऽप्यस्तीति न तेन नियमः सिध्यतीति भावः।<P></div>


</body></html>