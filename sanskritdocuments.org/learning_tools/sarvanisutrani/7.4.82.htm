<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.4.81.htm">पूर्वम्: ७।४।८१</a></div><div class="sUtramIndexAnantaram"><a href="7.4.83.htm">अनन्तरम्: ७।४।८३</a></div>&nbsp;


<div class="heading">सूत्रम्</div>

गुणो यङ्लुकोः॥ <span class="sUtramIndex"><a href="GoToSutram\7.4.82">७।४।८२</a></span>


<div class="heading">काशिका-वृत्तिः</div>

<div>गुणो यङ्लुकोः  <span class="sUtramIndex">७।४।८२</span> </div><p><div>यङि यङ्लुकि च इगन्तस्य अभ्यासस्य गुणो भवति। चेचीयते। लोलूयते। यङ्लुकि  जोहवीति। यगो वा इति इड्विकल्पः। चोक्रुशीति। </div>


<div class="heading">लघु-सिद्धान्त-कौमुदी</div>

<div>गुणो यङ्लुकोः <span class="sUtramIndex">७१५, ७।४।८२</span> </div><p><div>अभ्यासस्य गुणो यङि यङ्लुकि च परतः। ङिदन्तत्वादात्मनेपदम्। पुनः पुनरतिशयेन वा भवति बोभूयते। बोभूयाञ्चक्रे। अबोभूयिष्ट॥</div>


<div class="heading">न्यासः</div>

<div>गुणो यङ्लुकोः। <span class="sUtramIndex">, ७।४।८२</span> </div><p><div>अभ्यसस्य गुणोऽयं विधीयते। तेन यद्यप्यत्र लुक्शब्दोऽयं सामान्यः, तथापि यङ्लुक एव सम्प्रत्ययो भवति। न ह्रत्र लुक्यभ्यासः सम्भवतीति मत्वाऽ‌ऽह--&quot;यङि यङ्लुकि च&quot; इत्यादि। &quot;चौक्रुशीति&quot; &quot;क्रुश आह्वाने&quot; (धा।पा।८५६) यङ्(), तस्य &quot;यङोऽचि च&quot; <span class="sUtramIndex"><a href="2.4.74.htm">२।४।७४</a></span> इति लृक्(), &quot;यङो वा&quot; <span class="sUtramIndex"><a href="7.3.94.htm">७।३।९४</a></span> इतीट्(), &quot;न लुमताङ्गस्य&quot; <span class="sUtramIndex"><a href="1.1.62.htm">१।१।६२</a></span> इति प्रत्ययलक्षणनिषेधाद्यङो लुकि कृते गुणो न प्राप्नोतीति लुग्ग्रहणम्()। &quot;पुगन्तलघुपधस्य च&quot; <span class="sUtramIndex"><a href="7.3.86.htm">७।३।८६</a></span> इति प्राप्तोऽपि गुणः &quot;नाभ्यस्तस्याचि पिति सार्वधातुके&quot; <span class="sUtramIndex"><a href="7.3.87.htm">७।३।८७</a></span> इति निषिध्यते॥

</div>


<div class="heading">तत्त्व-बोधिनी</div>

<div>गुणो यङ् लुकोः <span class="sUtramIndex">३९७, ७।४।८२</span> </div><p><div>ब्राउवो वचिरित्यादीति। वावच्यते, चाख्यायत इत्यादिरूपसिद्धिः प्रयोजनमित्यर्थः। धातुग्रहणाऽभावे धिगित्यव्ययादपि स्यात्तस्य क्रियावाचित्वादेकाच्त्वाच्चेति तद्वारणार्थमपि धातुग्रहणमावश्यकमित्याहुः।<P><P></div>


</body></html>