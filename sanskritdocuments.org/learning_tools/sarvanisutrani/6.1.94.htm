<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.1.93.htm">पूर्वम्: ६।१।९३</a></div><div class="sUtramIndexAnantaram"><a href="6.1.95.htm">अनन्तरम्: ६।१।९५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अतो गुणे॥ <span class="sUtramIndex"><a href="GoToSutram\6.1.94">६।१।९४</a></span>


<p><span class="section">पदच्छेदः॥</span> 

अतः <span class="vibhaktiH">५।१</span> गुणे <span class="vibhaktiH">७।१</span> पररूपम् <span class="vibhaktiH">१।१</span>  <a class="anuvRittiH-upari" href="6.1.91.htm">९१</a> अपदान्तात् <span class="vibhaktiH">५।१</span>  <a class="anuvRittiH-upari" href="6.1.93.htm">९३</a> एकः <span class="vibhaktiH">१।१</span>  <a class="anuvRittiH-upari" href="6.1.81.htm">८१</a> पूर्व-परयोः <span class="vibhaktiH">६।२</span>  <a class="anuvRittiH-upari" href="6.1.81.htm">८१</a> संहितायाम् <span class="vibhaktiH">७।१</span>  <a class="anuvRittiH-upari" href="6.1.70.htm">७०</a> 

<p><span class="section">अर्थः॥</span> 

<div>अपदान्तात् अकारात् गुणे परतः पूर्वपरयोः स्थाने पररूपम् एकादेशः भवति संहितायां विषये।</div>


<p><span class="section">उदाहरणम्॥</span> 

<div>पचन्ति, यजन्ति, पठन्ति, पचे, यजे॥</div>


<div class="heading">काशिका-वृत्तिः</div>

<div>अतो गुणे  <span class="sUtramIndex">६।१।९७</span> </div><p><div>अपदान्तातिति वर्तते। अकारातपदन्तात् गुणे परतः पूर्वपरयोः स्थने पररूपम् एकादेशो भवति। पचन्ति। यजन्ति। अकः सवर्ने दीर्घस्य अपवादः। पचे, यजे इत्यत्र वृद्धिरेचि इति वृद्धिः प्राप्नोति।<span class="prashna"> अतः इति किम्? </span>यान्ति। वान्ति।<span class="prashna"> गुणे इति किम्? </span>अपचे। अयजे। अपदान्तातित्येव, दण्डाग्रम्। युपाग्रम्। </div>


<div class="heading">लघु-सिद्धान्त-कौमुदी</div>

<div>अतो गुणे <span class="sUtramIndex">२७६, ६।१।९४</span> </div><p><div>अपदान्तादतो गुणे पररूपमेकादेशः॥</div>


<div class="heading">न्यासः</div>

<div>अतो गुणे। <span class="sUtramIndex">, ६।१।९४</span> </div><p><div>&quot;पचे, यजे&quot;- इत्यत्र &quot;वृद्धिरेचि&quot; <span class="sUtramIndex"><a href="6.1.85.htm">६।१।८५</a></span> इति वृद्धिः प्राप्नोति, तेन तस्या एव पररूपत्वमपबाद इत्यभिप्रायः। 
&quot;आद्गुमः&quot; <span class="sUtramIndex"><a href="6.1.84.htm">६।१।८४</a></span> इत्यत आदित्यनुवत्र्तत एवेति मन्यमान आह--&quot;अत इति किम्()&quot; इति। दीर्घनिवृत्यर्थ इह तपरस्याकारस्य निर्देशः क्रियत इति दर्शयितुमाह--&quot;यान्ति, वान्ति&quot; इति। 
&quot;अपचे&quot; इति। लङ्यात्मनेपदोत्तमपुरुषैकवचन इट्(), अतर &quot;आद्गुणः&quot; <span class="sUtramIndex"><a href="6.1.84.htm">६।१।८४</a></span>। पररूपे तु सति स गुणो न लभ्यते॥

</div>


<div class="heading">बाल-मनोरमा</div>

<div>अतो गुणे <span class="sUtramIndex">१९०, ६।१।९४</span> </div><p><div>अथ राम असिति स्थिते &quot;अकः सवर्णे दीर्घ&quot; इति सवर्णदीर्घस्यापवादं पररूपमाशह्कितुमाह-अतो गुणे। &quot;एङि पररूप&quot; मित्यतः पररूपमित्यनुवर्तते। &quot;उस्यपदान्ता&quot;दित्यतोऽपदान्तादित्यनुवर्तते। &quot;एकः पूर्वपरयो&quot;रित्यधिकृतम्। &quot;अत&quot; इति पञ्चमी। तदाह--अपदान्तादित्यादिना। इति प्राप्त इति। नच परत्वादत्वात्, परादपवादस्य बलीयस्त्वादिति भावः। परत्वादिति। अतो गुणे&quot; इत्यपेक्षया &quot;प्रथमयोः पूर्वसवर्ण&quot; इत्यस्य परत्वादित्यर्थः। ननु पररूपमिदमपवादत्वात् सवर्णदीर्घमिव पूर्वसवर्णदीर्घमपि कुतो न बाधत इत्यत आह-अतो गुण इतीत्यादि। अनन्तरान्। अव्यवहितानित्यर्थः। उत्तरानिति। व्यवहितानित्यर्थः। &quot;अतो गुण&quot; इत्युत्तरम् अव्यक्तानुकरणस्येत्यादि पठित्वा, &quot;अकःसवर्णे दीर्घः&quot; &quot;प्रथमयोः पूर्वसवर्णः&quot; इति पठितम्। ततश्च पररूपमिदं सवर्णदीर्घमेव बाधते, नतु तद्व्यवहितं पूर्वसवर्णदीर्घमपीति भावः। वस्तुतस्तु पुरस्तादपवादन्यायस्य नायं विषयः। नहि पररूपमिदं पूर्वसवर्णदीर्घस्यापवादः। भवन्तीत्यादावप्राप्ते।ञपि पूर्वसवर्णदीर्घे एतस्य पररूपस्यारम्भादित्यलम्। रुत्वविसर्गौ सिद्धवत्कृत्याह--रामा इति। <P></div>


</body></html>