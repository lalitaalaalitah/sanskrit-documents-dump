<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.39.htm">पूर्वम्: ३।१।३९</a></div><div class="sUtramIndexAnantaram"><a href="3.1.41.htm">अनन्तरम्: ३।१।४१</a></div>&nbsp;


<div class="heading">सूत्रम्</div>

कृञ् चानुप्रयुज्यते लिटि॥ <span class="sUtramIndex"><a href="GoToSutram\3.1.40">३।१।४०</a></span>


<div class="heading">काशिका-वृत्तिः</div>

<div>कृञ् च अनुप्रयुज्यते लिटि  <span class="sUtramIndex">३।१।४०</span> </div><p><div>आम्प्रत्ययस्य पश्चात् कृञनुप्रयुज्यते लिटि परतः। कृञिति प्रत्याहारेण कृभ्वस्तयो गृह्यन्ते, तत् सामर्थ्यादस्तेर् भूभावः न भवति। आचयाञ् चकार। पाचयाम् बभूव। पाचयाम् आस। </div>


<div class="heading">लघु-सिद्धान्त-कौमुदी</div>

<div>कृञ् चानुप्रयुज्यते लिटि <span class="sUtramIndex">४७४, ३।१।४०</span> </div><p><div>आमन्ताल्लिट्पराः कृभ्वस्तयोऽनुप्रयुज्यन्ते। तेषां द्वित्वादि॥</div>


<div class="heading">न्यासः</div>

<div>कृञ्चानुप्रयुज्यते लिटि। <span class="sUtramIndex">, ३।१।४०</span> </div><p><div>&quot;अनुप्रयुज्यते&quot; इति। अनुप्रशब्दौ प्रत्येकं प्रथमान्ते पदे। &quot;युज्यते&quot; इत्यात्ममनेपदे प्रथमपुरुषैकवचनान्तं पदम्। &quot;आम्प्रत्ययस्य&quot; इति। आम् प्रत्ययो यस्मादिति बहुव्रीहिः। पश्चादित्यनेनानुशब्दस्यार्थमाचक्षाणः प्राक् प्रयोगं निराकरोति। सावधारणफलत्वाच्च सर्ववाक्यानामाम्प्रत्ययस्यैव पश्चात् कृञ् प्रयुज्यते-- इत्यवधारणमिहाश्रितम्, तेन व्यवधाने प्रयोगो निराकृतो भवति। न हि व्यवधाने कृञनुप्रयुज्यमान आम्प्रत्ययस्यैवानुप्रयुक्तो भवति, अपि तु शब्दान्तरस्यापि।&quot;लिटि परतः&quot; इत्यनेन प्रत्ययान्तरे परे प्रयोगाभावमाह। ननु च &quot;आमः&quot; <span class="sUtramIndex"><a href="2.4.81.htm">२।४।८१</a></span> इति लिटो लुका भवितव्यम्,<span class="prashna"> तत्कथं लिटि परतः कृञ नुप्रयुज्यते? </span>नैष दोषः; न ह्रयमत्रार्थः-- लक्षणान्तरेण यो विहितो लिट्परः कृञनुप्रयुज्यत इति यावत्। ननु च कृञित्युच्यते, पाचयाम्बभूव पाचयामासेति भवतेरस्तेश्चानुप्रयोगो न सिध्यतीत्याह-- &quot;कृञिति प्रत्याहारेण&quot; इत्यादि।&quot;अभूततद्भावे कृभ्वस्तियोगे&quot; <span class="sUtramIndex"><a href="5.4.40.htm">५।४।४०</a></span> इतीतं कृशब्दं गृहीत्वा &quot;कृञो द्वितीयतृतीयशम्बबीजात् कृषौ&quot; <span class="sUtramIndex"><a href="5.4.58.htm">५।४।५८</a></span> इति ञकारेण प्रत्याहारग्रहणमेतत्। तेन प्रत्याहारग्रहणेन कृभ्वस्तयस्त्रयो गृह्रन्ते। तत्र च त्रयाणामप्यन्तर्भावादित्यदोषः। एवमप्यस्तेरनुप्रयोगो न सिध्यति, यस्मात् &quot;अस्तेर्भूः&quot; <span class="sUtramIndex"><a href="2.4.52.htm">२।४।५२</a></span> इति भूभावेन भवितव्यमित्याह-- &quot;तत्सामथ्र्यात्&quot; इति। प्रत्याहेरण कृभ्वस्तीनां ग्रहणसामथ्र्यादस्तेर्भूभावो न भवति। तेषां प्रत्याहारगर्हणस्यैतत् प्रयोजनम्-- अस्तेरनुप्रयोगो यथा स्यात्। यद्यस्तेरनुप्रयोगस्य भूभावः स्यात् निष्फलं प्रत्याहारग्ररहणं स्यात्, &quot;कृभ्वनुप्रयुज्यते लिटि&quot; इत्येवं ब्राऊयात्।<span class="prashna"> तत्राप्ययमर्थः-- किमिदं करोतेग्र्रहणम्? </span><span class="prashna">उत प्रत्याहारस्य? </span>इति सन्देहः परिह्मतो भवति। यदि तर्हि कृञिति प्रत्याहारग्रहणम्, एवं सति &quot;अभिविधौ सम्पदा च&quot; <span class="sUtramIndex"><a href="5.4.53.htm">५।४।५३</a></span> इति सम्पदानुप्रयोगः प्राप्नोति;<span class="prashna"> तस्य प्रत्याहारेऽन्तर्भूतत्वात्? </span>नैष दोषः; &quot;सनाद्यन्ता धातवः&quot; <span class="sUtramIndex"><a href="3.1.32.htm">३।१।३२</a></span> इत्यतो धातुग्रहणमनुवत्र्तते, तेन च कृञ् विशिष्यते--कृञ् यो धातुरिति, न च सम्पदेत्यं धातुः,<span class="prashna"> किं तर्हि? </span>धातूपसर्गसमुदायः, तस्मान्नानुप्रयुज्यते।
&quot;पाचयाम्बभूव&quot; इति। पचेण्र्यन्तादाम्। &quot;अयामन्ताल्वाय्येत्न्विष्णुषु&quot; <span class="sUtramIndex"><a href="6.4.55.htm">६।४।५५</a></span> इति णेरयादेशः। &quot;भवतेरः&quot; <span class="sUtramIndex"><a href="7.4.73.htm">७।४।७३</a></span> इत्यभ्यासस्यात्त्वम्। &quot;भुवो वुग् लुङलिटोः&quot; <span class="sUtramIndex"><a href="6.4.88.htm">६।४।८८</a></span> इति वुगागमः।
किमर्थं पुनरिदमुच्यते, यावताऽमन्तमिदम्, अनभिव्यक्तक्रियापदार्थम्। अतो हि क्रियाकालमात्रस्याभिव्यक्तिर्भवति, न साधनपुरुषसंख्यानम्। न हि विना तिङन्तपदेन तासामभिव्यक्तिर्भवति।<span class="prashna"> तस्मादपरिसमाप्त्यर्थत्वादेवामन्तस्यानुप्रयोगो भविष्यति? </span>कृभ्वस्तीनामनुप्रयोगो यथा स्यात्, &quot;{पचादीनां मा भूत्। पचादीनामिति चेन्न&quot;} इति मुद्रितः पाठः} पचादीनां मा भूदिति चेत्, न; पचादीनां विशेषवाचित्वादनुप्रयोगस्यानुपपत्तेः।<span class="prashna"> विशेषवाची ह्रनुप्रयुज्यमानः सामान्यवाचिनो ह्रामन्तस्यानुप्रयुज्यते? </span><span class="prashna">विशेषवाचिनो वा? </span>तत्र न तावत् सामान्यवाचिन आमन्तस्य विशेषवाच्यनुप्रयोगमर्हति, तस्यासम्भवात्। कृभ्वस्तयो हि सामान्यवाचिनः, न च तेभ्यः केनचिदाम् विहितः।<span class="prashna"> विशेषवाचिनोऽप्यामन्तस्य विशेषवाची समानार्थोऽनुप्रयुज्येत? </span><span class="prashna">भिन्नार्थो वा? </span>तत्र समानार्थस्तावन्नानुप्रयुज्यते; उक्तार्थत्वात्। त()स्मश्चानुप्रयोक्तुमिष्ट आमन्तस्य सकलक्रियाकालाद्यर्थाभिव्यक्तिर्भवति। सामथ्र्यात् स एवानुप्रयोक्तव्यो यत्र सर्वाभव्यक्तिर्भवति। तत्र क्रियामन्तेन समानार्थेन पूर्वेण ! भिन्नार्थोऽपि नानुप्रयोगमर्हति; तदर्थानभिव्यक्तेः। अनुप्रयोगो ह्रामन्तस्यार्थस्य#आभिव्यक्तये क्रियते, न चात्यन्तभिन्नार्थेनामन्तवाच्यस्यार्थस्य सम्बन्धिनः साधनादयः शक्यन्तेऽभिव्यङक्तुम्। सामान्यवाचिना तु शक्यन्तेऽभिव्यङक्तुम्। विशेषसन्निधौ हि सामान्यशब्दस्य विशेषेऽवस्थानादामन्तस्य सन्निधौ सामान्यशब्दाः कृभ्वस्तयोऽनुप्रयुज्यमानास्तद्वाच्य एवार्थविशेषे वत्र्तन्ते,<span class="prashna"> तस्मादेषामेव कृभ्वस्तीनामनुप्रयोगो भविष्यतीति नारब्धव्यमिदम्? </span>नैतदस्ति; यथैव हि कृभ्वस्तयः क्रियासामान्यवचनाः, एवं विद्यतिरपीति तस्याप्यनुप्रयोगः स्यात्। तस्मात् तन्निवृत्त्यर्थमिदमारब्धम्। व्यवहितप्रयोगनिवृत्त्यर्थञ्च, पाचयां देवदत्तश्चकारेति मा भूत्। व्यवहितप्रयोगानिवृत्तिस्त्ववधारणविशेषाल्लभ्यते। अवधारणं तु सर्ववाक्यानां व्यवच्छेदफलत्वात् सावधारणफलत्वाच्चकारस्यानुक्तसमुच्चयार्थत्वाद्वा लभ्यते। विपर्ययनिवृत्त्यर्थश्चारब्धव्यः, विपर्ययनिवृत्तिस्त्वनोः पश्चादर्थत्वाल्लभ्यते॥

</div>


<div class="heading">बाल-मनोरमा</div>

<div>कृञ्चानुप्रयुज्यते लिटि <span class="sUtramIndex">८५, ३।१।४०</span> </div><p><div>कृञ्चानु। &quot;कास्प्रत्ययादा&quot; मित्यत आमित्यनुवृत्तं पञ्चम्या विपरिणम्यते। प्रत्ययग्रहणपरिभाषया तदन्तं गृह्रते।लिटि परे यः कृञ् सोऽनुप्रयुज्यत इत्यन्वयः। फलितमाह-- आमन्ताल्लिट्परा इति। लिट्()शिरस्का इत्यर्थः। कृभ्वस्तय इति। &quot;कृ&quot;ञित्यनेन कृभ्वस्तीनां ग्रहणमिति भावः। अनुप्रयुज्यन्त इति। प्रशब्दादनुशब्दाच्चाऽव्यवहिताः पश्चात्पयुज्यन्त इत्यर्थः। &quot;विपर्यासनिवृत्त्यर्थं व्यवहितनिवृत्यर्थं चे&quot;ति वार्तिकाद्भाष्याच्च। एवं च &quot;तं पातयां प्रथममास पपात पश्चात्&quot; &quot;प्रभ्रंशयां यो नहुषं चकारे&quot;त्यादिप्रयोगाः प्रामादिका एव। धातोराम् स्यात्, कृञ्चानुप्रयुज्यत इत्युक्तसमुच्चयार्थश्चकारः। ननु कृञ एवाऽनुप्रयोगश्रवणात्कथं भ्वस्त्योरप्यनुप्रयोग इत्यत आह-- आम्प्रत्ययवदित्यादिना। &quot;कृञ्चानुप्रयुज्यत&quot; इत्यत्र कृञ एकस्यैवानुप्रयोगविधौ सति &quot;आम्प्रत्यव&quot;दिति सूत्रे अनुप्रयुज्यमानस्येत्यस्य कृञ इति विशेषणं व्यर्थं स्यात्, धात्वन्तरस्याऽनुप्रयोगाऽप्रसक्तेः। ततश्च &quot;कृञ&quot; इति विशेषणादन्यस्ाप्यनुप्रयोगो विज्ञायत इत्यर्थः। ननु कृञोऽन्यस्याऽप्यनुप्रयोगो विज्ञायतां, भ्वस्त्योरपीत्येव कुत आयातमित्यत आह-- तेनेति। कृञ्ग्रहणेनेत्यर्थः। प्रत्याहाराश्रयणादिति। एतच्च भाष्ये स्पष्टम्। नन्वनुप्रयुज्यमानानां कृभ्वस्तीनामाम्प्रकृतिभूतानां च कथमन्वय इत्यत आह-- तेषामित्यारभ्याभेदेनान्वय इत्यन्तेन। सामान्यविसेयोरभेदान्वयस्य न्याय्यत्वादिति भावः। कृञ इव भ्वस्त्योरपि क्रियासामान्यवाचित्वात्, धातूनामनेकार्थत्वादिति ज्ञेयम्। ननु &quot;कृभ्वस्तियोगे&quot; इत्यस्य, &quot;कृञो द्वितीये&quot; त्यस्य च सूत्रस्य मध्ये &quot;अभिविधौ संपदा चे&quot;ति पठितम्। एवं च कृञ्प्रत्याहारे संपदोऽपि कुतो न ग्रहणमित्यत आह-- संपदिस्त्विति। अनन्वितार्थत्वादिति। सिद्धस्य वस्तुनो रूपान्तरापत्तिः सम्पदेरर्थः। एधादिधातोस्त्वाम्प्रकृतिभूतस्य वृद्ध्यादिरर्थः। तयोरुभयोरपि विशेषरूपत्वेन सामान्यविशेषभावाऽभावेन अभेदान्वयाऽसंभवादित्यर्थः। अत एव कृभ्वस्तीनां ग्रहणमिति भाष्यं सङ्गच्छत इति भावः। ननु आम्प्रत्ययवदिति कृञ आत्मनेपदविधायकसूत्रं वक्ष्यमाणं व्यर्थं, &quot;स्वरितञित&quot; इत्येव तत्सिद्धेरित्याशङ्क्याह---कृञस्त्विति। <P><P></div>


<div class="heading">तत्त्व-बोधिनी</div>

<div>कृञ्चानुप्रयुज्यते लिटि <span class="sUtramIndex">६६, ३।१।४०</span> </div><p><div>कथं तर्हि &quot;तं पातयां प्रथममास पपात पश्चात्&quot;। &quot;प्रभ्रंशयां यो नहुषं चकारे&quot;ति?। प्रमाद एवायम्। न च विपरीतप्रयोगनिवृत्तिमात्रे सूत्रस्य तात्पर्यात्पश्चात्प्रयोगो व्यवहितोऽपि न दुष्यतीति वाच्यम्, &quot;विपर्यासनिवृत्त्यर्थं व्यवहितनिवृत्त्यर्थं चे&quot;ति वार्तिकविरोधात्। अन्यस्यापीति। यदीह कृञ्शब्देन एक एव धातुर्गृह्रेत तदा धात्वन्तरस्य प्राप्त्यभावात्ाम्प्रत्ययव&quot;दिति सूत्रेऽनुप्रयुज्यमानस्य कृञ इति विशेषणं व्यर्थं स्यादिति भावः। न चात्र &quot;कृञ्चे&quot;ति चकारेणैवाऽनुप्रयोगोऽन्यस्यापीति ज्ञायत इति शङ्क्यं,<span class="prashna"> &quot;धातोराम्? </span>स्यात्, अनुप्रयुज्यते च लिट्परः कृञित्यर्थसमर्पकतया तस्योपक्षीणत्वात्। अभेदान्वय इति। सामान्यविशेषयोरभेदान्वयो लोकसिद्ध इति भावः। एवं च एंधाचक्रे एधांबभूवे इत्यादौ एककर्तृका भूतानद्यतनपरोक्षा वृद्ध्यभिन्ना क्रियेति तुल्यो बोधः। ननु करोतिः सकर्मको भवतिस्त्वकर्मक इति कथमिह तुल्यतेति चेत्?। अत्राहुः-- यदा हि करोतिरुत्पादनार्थकः स्वातन्त्र्येण प्रयुज्यते-- घटं चक्रे राज्यं चकारेति, तदा नियमेन सकर्मकत्वम्। यदा तु क्रियान्तरसमानाधिकरणः करोतिः प्रयुज्यते-- जुहवांचकारेत्यादौ, तदा यत्समानाध#इकरणः करोतिस्तस्य सकर्मकत्वाऽकर्मकत्वाभ्यां स्वयमपि तथाबावं भजते। एवं भ्वस्त्योरप्याम्प्रकृतिसामानाधिकरण्येन क्वचित्सकर्मकत्वं बोध्यम्। अत एवाऽनुप्रयुज्यमानाद्भवतेः सकर्मकत्वात्कर्मणि लिट्। तथा च माघः-- &quot;तस्यातपत्रं बिभरांबभूवे&quot;इति, श्री हर्षश्च। &quot;तपर्त्तुपूर्तावपि मेदसां भरा विभावरीभिर्बिभरांबभूविरे&quot; इति। अत्रेदमवधेयं-- जुहाव जुहवां चकार जुहवांबभूवेत्यादौ केवलो होमो गम्यते, इतरत्र तु होमरूपा क्रियेति बोधः। फले तु न कश्चिद्विशेषः, घटमानय द्रव्यघटमानयेत्यत्र यथा। एवं चाऽ‌ऽम्प्रकृत्यर्थगतिकारकसङ्ख्यादिविशेषाभिव्यक्तिरनुप्रयोगस्य फलमिति। अनन्वितेति। संपद्यर्थस्याऽ‌ऽम्प्रकृत्यर्थस्य चाऽभेदान्वयो न संभवति, उभयोरपि विशेषरूपत्वादिति भावः। <P><P></div>


</body></html>