<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.4.145.htm">पूर्वम्: ६।४।१४५</a></div><div class="sUtramIndexAnantaram"><a href="6.4.147.htm">अनन्तरम्: ६।४।१४७</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ओर्गुणः॥ <span class="sUtramIndex"><a href="GoToSutram\6.4.146">६।४।१४६</a></span>


<p><span class="section">पदच्छेदः॥</span> 

ओः <span class="vibhaktiH">६।१</span> गुणः <span class="vibhaktiH">१।१</span> तद्धिते <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> भस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">अर्थः॥</span> 

<div>उवर्णान्तस्य अङ्गस्य भस्य गुणः भवति तद्धिते परतः।</div>


<p><span class="section">उदाहरणम्॥</span> 

<div>बाभ्रव्यः, माण्डव्यः, शङ्कव्यं दारु, पिचव्यः कार्प्पासः, कमण्डलव्या मृत्तिका, परशव्यः, औपगवः, कापटवः॥</div>


<div class="heading">काशिका-वृत्तिः</div>

<div>ओर्गुणः  <span class="sUtramIndex">६।४।१४६</span> </div><p><div>उवर्णान्तस्य भस्य गुणो भवति तद्धिते परतः। बाभ्रव्यः। माण्डव्यः। शङ्कव्यं दारु। पिचव्यः कार्पासः। कमण्डलव्या मृत्तिका। परशव्यमयः। औपगवः। कापटवः।<span class="vArtikA"> ओरोतिति वक्तव्ये गुणग्रहणं संज्ञापूर्वको विधिरनित्यो यथा स्यात्, तेन स्वायम्भुवः इति सिद्धं भवति</span>। </div>


<div class="heading">लघु-सिद्धान्त-कौमुदी</div>

<div>ओर्गुणः <span class="sUtramIndex">१००८, ६।४।१४६</span> </div><p><div>उवर्णान्तस्य भस्य गुणस्तद्धिते। उपगोरपत्यमौपगवः। आश्वपतः। दैत्यः। औत्सः। स्त्रैणः। पैंस्नः॥</div>


<div class="heading">लघु-सिद्धान्त-कौमुदी</div>

<div>भिक्षादिभ्योऽण् <span class="sUtramIndex">१०५१, ६।४।१४६</span> </div><p><div>भिक्षाणां समूहो भैक्षम्। गर्भिणीनां समूहो गार्भिणम्। इह (भस्याढे तद्धिते)। इति पुंवद्भावे कृते -।</div>


<div class="heading">न्यासः</div>

<div>ओर्गुणः। <span class="sUtramIndex">, ६।४।१४६</span> </div><p><div>&quot;बाभ्रष्यः&quot; इति। &quot;मधुबभ्व्रोब्र्राआह्रणकौशिकयोः&quot; <span class="sUtramIndex"><a href="4.1.106.htm">४।१।१०६</a></span> इति बभ्रुशब्दादपत्यार्थे यञ्()। &quot;माण्डव्यः&quot; इति। अत्रापि गर्गादित्वात्()। &quot;वान्तो यि प्रत्यये&quot; <span class="sUtramIndex"><a href="6.1.76.htm">६।१।७६</a></span> इत्यवादेशः। &quot;शङ्कव्यम्()&quot; इत्यदौ &quot;तस्मै हितम्()&quot; <span class="sUtramIndex"><a href="5.1.5.htm">५।१।५</a></span> इत्यस्मिन्नर्थे &quot;उगवादिभ्यो यत्()&quot; <span class="sUtramIndex"><a href="5.1.2.htm">५।१।२</a></span>। &quot;औपगवः, कापटवः&quot; इति। अत्राप्यपत्यार्थेऽण्()। तद्धित इत्येव--&quot;वोतो गुणवचनात्()&quot; <span class="sUtramIndex"><a href="4.1.44.htm">४।१।४४</a></span> इति ङीष्(), पट्वी।<span class="vArtikA"> 
&quot;ओरोत्()&quot; इति वक्तव्ये&quot; इत्यादि</span>। एवमुच्यमाने लघु सूत्रं भवतीति भावः। &quot;स्वायम्भुवः&quot; इति। स्वयं भवतीति क्विप्()--स्वयम्भूः, स्वयम्भुव इतमित्यण्()। संज्ञापूर्वकस्य विधेरनित्यत्वादत्र गुमो न भवति, तस्मिश्चा सत्युवङेव क्रियते॥ 

</div>


<div class="heading">तत्त्व-बोधिनी</div>

<div>ओर्गुणः <span class="sUtramIndex">७३४, ६।४।१४६</span> </div><p><div>ओर्गुणः। तद्धिते किम्()। पठ्वी। वाय्वोः। गुणोक्तिरिति। यद्यपि &quot;ओरो&quot;दिति सूत्रितेऽपि &quot;भस्य&quot;&quot;तद्धिते&quot;इत्येवंरूपसंज्ञापूर्वकत्वामस्त्येव, तथापि विधेयसमर्पकं पदं यत्र संज्ञारूपं स एव संज्ञापूर्वको विधिरिति। भावः। यद्यपि &quot;ओ&quot;दिति तपरस्तत्कालस्य संज्ञैव, तथापि इह तकार उच्चारणार्थः, तपरत्वे फलाऽभावात्। स&quot;ओरो&quot;इत्येव वाऽस्तु। &quot;स्वं रूपं शब्दस्ये ति तु प्रत्याख्यातमिति भावः। स्यादेतत्--तपरस्तत्कालस्य संज्ञा भवतीति &quot;गुरोरनृतः&quot;इति प्लुतनिषेधस्यापि संज्ञापूर्वकत्वेनाऽनित्यत्वात्क्लृ३प्तशिखेत्यत्र प्लुतसिद्धये &quot;ऋलृक् सूत्रे ऋकारात्पृथक् लृकारोपदेशो व्यर्थः। सावण्र्ये सत्यप्युक्तरीत्या लृकारस्य प्लुतसिद्धेरनित्यत्वज्ञापनस्य निष्फलत्वात्। न चैवमपि ऋदिताम्लृदित्कार्यम्लृदितामृदित्कार्यं च वारयितुमनित्य्त्वज्ञापनमावश्यकमिति वाच्यं, राजृभ्राजृग्म्लृशक्लृ इति पृथगनुबन्धकरणसाम्थ्र्यात्, &quot;नाग्लोपिशास्वृदिताम्&quot; &quot;लृदितः परस्मापदेषु&quot; इति पृथगनुवादसामथ्र्याच्च तत्कार्याणामसार्ङ्क्यसिद्धेरिति चेदत्राहुः---&quot;गुरोरनृतः&quot;इत्यनेन ऋद्भिन्नस्य गुरोः प्लुतविधानात् &quot;अनृतः&quot;इत्यतदनूद्यमानगुरुविशेषणत्वेनानुवादरूपमेव, न तु विधेयसमर्पकसंज्ञारूपं पदमिति ऋस्थानिकप्लुतनिषेधस्याऽनित्यत्वाऽसिद्द्यक्लृ३प्तशिखेत्यत्र प्लुतो न सिध्यति, ततश्च तत्सि तत्सिद्द्यथमुक्तज्ञापनायोभयोपदेश आवश्यक इति। अन्ये तु---ऋकारात्पृथग्लृकार उपदेष्टव्य एव, ऋकारोपदेशेन लृकारस्याऽलाभात्। न च &quot;ऋलृवर्णयोर्भिथः सावप्र्य&quot;मिति वचनात्तल्लाभः शङ्क्यः। वार्तिकं दृष्ट्वा सूत्रकृतोऽप्रवृत्तेरित्याहुः।<P></div>


</body></html>