<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.108.htm">पूर्वम्: ७।२।१०८</a></div><div class="sUtramIndexAnantaram"><a href="7.2.110.htm">अनन्तरम्: ७।२।११०</a></div>&nbsp;


<div class="heading">सूत्रम्</div>

दश्च॥ <span class="sUtramIndex"><a href="GoToSutram\7.2.109">७।२।१०९</a></span>


<div class="heading">काशिका-वृत्तिः</div>

<div>दश् च  <span class="sUtramIndex">७।२।१०९</span> </div><p><div>इदमो दकारस्य स्थाने मकारादेशो भवति विभक्तौ परतः। इमौ, इमे। इमम्, इमौ, इमान्। </div>


<div class="heading">लघु-सिद्धान्त-कौमुदी</div>

<div>दश्च <span class="sUtramIndex">२७७, ७।२।१०९</span> </div><p><div>इदमो दस्य मः स्याद्विभक्तौ। इमौ। इमे। त्यदादेः सम्बोधनं नास्तीत्युत्सर्गः॥</div>


<div class="heading">न्यासः</div>

<div>दश्च। <span class="sUtramIndex">, ७।२।१०९</span> </div><p><div>&quot;इदमः&quot; इति वत्र्तते, &quot;सौ&quot; इति निवृत्तम्(); उत्तरसूत्रे पुनः &quot;सौ&quot; इति वचनात्()। तेनायं विभक्तिमात्रे दाकारस्य मकारो भवति॥ 

</div>


<div class="heading">बाल-मनोरमा</div>

<div>दश्च <span class="sUtramIndex">, ७।२।१०९</span> </div><p><div>दश्च। &quot;इदमो मः&quot; इत्यनुवर्तते। &quot;द&quot; इति षष्ठी। इदमो दकारस्येति। लभ्यते। &quot;अष्टन आ विभक्तौ&quot; इत्यतोऽतिव्यवहितमपि विभक्तावित्येतन्मण्डूकप्लुत्याऽनुवर्तते। &quot;तदोः सः सौ&quot; इत्यतः साविति तु संनिहितमपि नानुवर्तते, सौ इदमो दस्याऽभावात्, &quot;यः सौ&quot; इत्युत्तरसूत्रे सौग्रहणाच्च। तदाह-इदमो दस्येत्यादिना। तथाच इम-औ इति स्थिते रामवद्रूपाणीत्याह--इमावित्यादि। त्यदादेः संबोधनं नास्तीति। प्रचुरप्रयोगाऽदर्शनादिति भावः। नन्वेवं सति &quot;तदोः सः सो&quot; इति सूत्रे &quot;हे स&quot; इति भाष्यविरोध इत्यत आह-उत्सर्ग इति प्रायिकमित्यर्थः।<P></div>


<div class="heading">तत्त्व-बोधिनी</div>

<div>दश्च <span class="sUtramIndex">३०५, ७।२।१०९</span> </div><p><div>उत्सर्ग इति। तेन &quot;तदोः सः सा&quot;बिति सूत्रे &quot;अनन्त्ययोरिति किं हे स&quot;इति भाष्यं, &quot;भो अच्युत&quot;&quot;भवन्नच्युते&quot;त्यादि प्रयोदाश्च न विरुध्यन्त इति भावः।<P></div>


</body></html>