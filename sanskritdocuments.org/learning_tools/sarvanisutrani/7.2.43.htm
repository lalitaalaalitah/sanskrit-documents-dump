<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.42.htm">पूर्वम्: ७।२।४२</a></div><div class="sUtramIndexAnantaram"><a href="7.2.44.htm">अनन्तरम्: ७।२।४४</a></div>&nbsp;


<div class="heading">सूत्रम्</div>

ऋतश्च संयोगादेः॥ <span class="sUtramIndex"><a href="GoToSutram\7.2.43">७।२।४३</a></span>


<div class="heading">काशिका-वृत्तिः</div>

<div>ऋतश् च संयोगादेः  <span class="sUtramIndex">७।२।४३</span> </div><p><div>ऋदन्ताद् धातोः संयोगादेः उत्तरयोः लिङ्सिचोरात्मनेपदेषु वा इडागमो भवति। ध्वृषीष्ट, ध्वरिषीष्ट। स्मृषीष्ट, समरिषीष्ट। अध्वृषाताम्, अध्वरिषाताम्। अस्मृषाताम्, अस्मरिषाताम्।<span class="prashna"> ऋत इति किम्? </span>च्योषीष्ट। प्लोषीष्ट। अच्योष्ट। अप्लोष्ट।<span class="prashna"> संयोगादेः इति किम्? </span>कृषीष्ट। हृषीष्ट। अकृत। अहृत आत्मनेपदेषु इत्येव, अध्वार्षीत्। अस्मार्षीत्। संस्कृषीष्ट, समस्कृत इत्यत्र उपदेशाधिकारात्, अभाक्तत्वाच् च सुट इडागमो न भवति। </div>


<div class="heading">लघु-सिद्धान्त-कौमुदी</div>

<div>ऋतश्च संयोगादेः <span class="sUtramIndex">६५२, ७।२।४३</span> </div><p><div>ऋदन्तात्संयोगादेः परयोः लिङ्सिचोरिड्वा स्यात्तङि। स्तरिषीष्ट, स्तृषीष्ट। अस्तरिष्ट, अस्तृत॥ धूञ् कम्पने॥ ४॥ धूनोति, धूनुते। दुधाव। स्वरतीति वेट्। दुधविथ, दुधोथ॥</div>


<div class="heading">न्यासः</div>

<div>ऋतश्च संयोगादेः। <span class="sUtramIndex">, ७।२।४३</span> </div><p><div><span class="prashna">ऋकारान्तानामनुदात्तत्वात्? </span>प्रतिषेधे प्राप्ते विकल्पार्थ वचनम्()। &quot;ध्वृषीष्ट&quot; इति। &quot;ध्वृ हूच्र्छने&quot; (धा।पा।१३९)। &quot;भावकर्मणोः&quot; <span class="sUtramIndex"><a href="1.3.13.htm">१।३।१३</a></span> इत्यात्मनेपदम्()। एवमन्यत्राप्यात्मनेपदं वेदितव्यम्()।<span class="prashna"> पूर्ववत्? </span>कित्त्वाद्गुणाभावः। &quot;स्मृषीष्ट&quot; इति।<span class="prashna"> &quot;स्मृ चिन्तायाम्? </span>(धा।पा।९३३)। 
&quot;च्योषीष्ट&quot; इति। &quot;च्युङ् छ्यङ् [नास्ति--धा।पा।] ज्युङित्यादि। (धा।पा।९५५,९५६)।<span class="prashna"> अत्र ङित्त्वात्? </span>कत्र्तर्यात्मनेपदम्()। &quot;अकृषत&quot; इति। &quot;आत्मनेपदेष्वनतः&quot; <span class="sUtramIndex"><a href="7.1.5.htm">७।१।५</a></span> इत्यदादेशः। 
अथ संस्कृषीष्ट समस्कृतेत्यत्र कस्मान्न भवति, भवति हि करोतिरत्र &quot;संपर्युपेभ्यः करोतौ भूषणे&quot; (६।१।<span class="prashna">१३७) इति सुटि कृते संयोगादिः? </span>इत्याह--&quot;संस्कृषोष्ट&quot; इत्यादि। &quot;एकाच उपदेशेऽनुदात्तात्&quot; <span class="sUtramIndex"><a href="7.2.10.htm">७।२।१०</a></span> इत्यत उपदेशग्रहणमनुवत्र्तते, तेनोपदेशावस्थायां यः संयोगादिस्तत एवैतेन भवितव्यम्(), न च करोतिरुपदेशावस्थायां संयोगादिः,<span class="prashna"> किं तर्हि? </span>तत उत्तरम्(), अतो न भवति। &quot;अभक्तत्वाच्च&quot; इत्यादि। संस्कृषीष्टेत्यत्रायं परीहारः, न समस्कृतेत्यत्र। अम्र ह्रडागमः &quot;तद्भक्तस्तद्ग्रहणेन गृह्रते&quot; (व्या।प।२०) इति अटोऽप्यङ्गग्रहणेन ग्रहणादिति &quot;तन्मध्यपतितस्तद्ग्रहणेन गृह्रते&quot; (व्या।प।<span class="prashna">२१) इति सुटोऽप्यङ्गग्रहणेन ग्रहणात्? </span>करोतिरपि संयोगादिर्भवत्येव। अङ्गाधिकाराच्चाङ्गावयवोऽत्रि संयोगोऽपि गृह्रते; प्रत्यासत्तेः। न च संस्कृषीष्टेत्यत्राङ्गावयवः संयोगादिः, यश्चाङ्गावयवो नासौ संयोगे भवति, तदिह न भवतीट्प्रसङ्गः। अत्र &quot;सम्पुकानां सत्वम्()&quot; (वा ९३६) इति वचनात् समो मकारस्य सकारः, पूर्वस्यानुनासिकः।<span class="prashna"> समस्कृतेत्यत्र पूर्ववत्? </span>सिचो लोपः। चकार आत्मनेपदानुकर्षणार्थः, तेनोत्तरत्र विधिरविशेषेम भवति; चानुकृष्टस्योत्तरत्राननुवृत्तेः॥ 

</div>


<div class="heading">बाल-मनोरमा</div>

<div>ऋतश्च संयोगादः <span class="sUtramIndex">३५६, ७।२।४३</span> </div><p><div>ऋतश्च संयोगादेः। &quot;लिङ्सिचोरात्मनेपदेषु&quot; इत्यनुवर्तते। &quot;इट् सनि वे&quot;त्त इड्वेति। तदाह-- ऋदन्तादित्यादिना। लुङि परस्मैपदे-- अस्तार्षीत् लुङस्तङि त्वाह--- अस्तरिष्ट अस्तृतेति। &quot;ऋतश्च संयोगादे&quot;रिति इट्पक्षे गुणः। इडभावपक्षे तु &quot;ह्यस्वादङ्गा&quot;दिति सिचो लोपः। कृञ् हिंसायाम्। चकर्थेति। &quot;कृसृभृवृ&quot; इति थल्यपि नित्यमिण्निषेधः। चकृव। क्रियादिति।आशीर्लिङि &quot;रिङ् शयग्लिङ्क्षु&quot; इति रिङ्। कृषीष्टेति। &quot;उश्चे&quot;ति कित्त्वान्न गुणः। अकार्षीदिति।सिचि वृद्धि। रपरत्वम्। अकृतेति। &quot;ह्यस्वादङ्गा&quot;दिति सिचो लोपः। वृञ् वरणे।सेट्। ववार। वव्रतुः। वव्रुः।<P><P></div>


<div class="heading">तत्त्व-बोधिनी</div>

<div>ऋतश्च संयोगादेः <span class="sUtramIndex">३११, ७।२।४३</span> </div><p><div>&quot;इट् सनि वे&quot;त्यत इट् वेत्यनुवर्तते। &quot;लिङ्सिचो&quot;रिति सूत्रादात्नेपदेष्विति च।<span class="prashna"> तदाह-- इड्? </span>वा स्यात्तङीति। तङि किम्?। स्तर्यात्। अस्तार्षीत्। <P><P></div>


</body></html>