<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.21.htm">पूर्वम्: ३।१।२१</a></div><div class="sUtramIndexAnantaram"><a href="3.1.23.htm">अनन्तरम्: ३।१।२३</a></div>&nbsp;


<div class="heading">सूत्रम्</div>

धातोरेकाचो हलादेः क्रियासमभिहारे यङ्॥ <span class="sUtramIndex"><a href="GoToSutram\3.1.22">३।१।२२</a></span>


<div class="heading">काशिका-वृत्तिः</div>

<div>धातोरेकाचो हलाऽदेः क्रियासमभिहारे यङ्  <span class="sUtramIndex">३।१।२२</span> </div><p><div>एकाज् यो धातुर् हलादिः क्रियासमभिहारे वर्तते तस्माद् यङ् प्रत्ययो भवति। पौनःपुन्यं भृशार्थो वा क्रियासमभिहारः। नः पुनः पचति पापच्यते। यायज्यते। भृशं ज्वलति जाज्वल्यते। देदीप्यते।<span class="prashna"> धातोः इति किम्? </span>सोपसर्गादुत्पत्तिर् मा भूत्, भृशं प्राटति।<span class="prashna"> एकाचः इति किम्? </span>भृशं जागर्ति।<span class="prashna"> हलादेः इति किम्? </span>भृशमीक्षते। सूचिसूत्रमूत्र्यट्यर्त्यशूर्णोतीनां ग्रहनं यङ्विधानवेकाजहलाद्यर्थम्। सोसूच्यते। सोसूत्र्यते। मोमूत्र्यते। अटाट्यते। अरार्यते। अशाश्यते। प्रोर्णोनूयते। भृशं शोभते, भृशं रोचते इत्यत्र नेष्यते, अनभिधानात्। </div>


<div class="heading">लघु-सिद्धान्त-कौमुदी</div>

<div>धातोरेकाचो हलादेः क्रियासमभिहारे यङ् <span class="sUtramIndex">७१४, ३।१।२२</span> </div><p><div>पौनःपुन्ये भृशार्थे च द्योत्ये धातोरेकाचो हलादेर्यङ् स्यात्॥</div>


<div class="heading">न्यासः</div>

<div>धातोरेकाचो हलादेः क्रियासमाभिहारे यङ्। <span class="sUtramIndex">, ३।१।२२</span> </div><p><div>&quot;एकाच्&quot; इति। बहुव्रीहिरयं न तत्पुरुषः; &quot;हलादेः&quot; इति विशेषणात्। &quot;क्रियासमभिहारे वत्र्तते&quot; इति। एतेन क्रियासमभिहारस्य प्रकृतिविशेषणत्वं दर्शयति। &quot;तस्माद्यङप्रत्ययो भवति&quot; इति।<span class="prashna"> क्व? </span>&quot;अनिर्दिष्टार्थाः प्रत्ययाः स्वार्थे भवन्ति&quot;(पु।प।पा।९०) इति तत्रैव क्रियासमभिहारे। विप्रकीर्णानामकेत्र राशीकरणं समुदायभावापत्तिर्मुख्यः समभिहारः। स च क्रियागामुत्पन्नापवर्गिणीनां सहानवस्थानादेकेन च धातुनाऽनकस्याः क्रियाया युगपदनभिधानान्न सम्भवतीति गौणं समभिहारं दर्शयतुमाह--&quot;पौनः पुन्यम्&quot; इत्यादि। उभयमपि ह्रेतत् समभिहारसादृश्यादुपचारेण समभिहारे व्यपदेशमासादयति। यथा द्रव्याणां समाह्मतानां द्रव्यान्तरैरव्यपेतानां समाहारो भवति, तथा क्रियाणामपि क्रियान्तरैरव्यपेतानामेतदुभयं भवतीति सादृश्यम्। क्रिया च द्विप्रकारा--- प्रधाना,अप्रधाना च। तत्र प्रधानक्रिया विक्लेदनादिः, गुणक्रिया चाधिश्रयणादिः। तत्र यः फलान्तं पाकमवसाय्य क्रियान्तरमनारभ्य पुनः पाकमेवारभते स प्रधानक्रियां समभिहरति, तासां पौनःपुन्यं समभिहारः। यस्त्वधिश्रयणादीरेव क्रियाः क्रियान्तरैरव्यपेताः साकल्येन करोति स गुणक्रियाः समभिहरति, तासां भृशार्थता समभिहारः। फलातिरेको वा भृशार्थता। तथा हि--- यो ज्वलनफलमवाप्य ज्वलति, दीप्यते वा, स जाज्वल्यते देदीप्यते इति चोच्यते। &quot;पापच्यते&quot; इति। &quot;सन्यङोः&quot; <span class="sUtramIndex"><a href="6.1.9.htm">६।१।९</a></span> इति द्विर्वचनम्, &quot;दीघोऽकितः&quot; <span class="sUtramIndex"><a href="7.4.83.htm">७।४।८३</a></span> इति दीर्घः। अत्र &quot;क्रियासमभिहारे द्वे भवतः&quot; (वा।८८६) इति द्वित्वं न भवति; क्रियासमभिहारे विधीयमानस्य यङः स्वयमेव तदभिव्यक्तौ सामथ्र्यात्। यस्तु &quot;क्रियासमभिहारे लोड् लोटो हिस्वौ वा च तध्वमोः&quot; <span class="sUtramIndex"><a href="3.4.2.htm">३।४।२</a></span> इति लोड् वक्ष्यते स क्रियासमभिहारव्यक्तौ स्वयमशक्त इत्यपेक्षते द्विर्वचनम्। न ह्रसौ क्रियासमभिहारे विधीयते,<span class="prashna"> किं तर्हि? </span>कर्मादिषु; &quot;लः कर्मणि च भावे चाकर्मकेभ्यः&quot; <span class="sUtramIndex"><a href="3.4.69.htm">३।४।६९</a></span> इति वचनात्। तेन तस्य प्रयोगे द्विर्वचनं भवत्येव-- &quot;लुनीहि लुनीहीत्येवायं लुनाति। &quot;देदीप्यते&quot; इति। &quot;गुणो यङ लुकोः&quot; <span class="sUtramIndex"><a href="7.4.82.htm">७।४।८२</a></span> इति गुणः।
&quot;भृशं प्राटति&quot; इति। असति धातुग्रहणे, एकाज् यः शब्दो हलादिः क्रियासमभिहारे वत्र्तते तस्माद्यङ प्रत्ययो भवतीत्ये। सूत्रार्थः स्यात्। ततश्च प्रपूर्वादटतेर्यङ प्रसज्येत; प्रपूर्वस्याटतेर्यः समुदायस्तस्य यथोक्तविशेषणविशिष्टत्वात्। धातुग्रहणे सत्येष प्रसङ्गो न भवति। न ह्रयं धातुः,<span class="prashna"> किं तर्हि? </span>धातूपसर्गसमुदायः। &quot;जागर्ति&quot; इति। आदादित्वाच्छपो लुक्। अथ क्रियाग्रहणं किमर्थम्,<span class="prashna"> न समभिहार इत्येवोच्येत? </span>नैवम्। साधनसमभिहारेऽपि स्यात्। नैतदस्ति, प्रकृतिविशेषणं ह्रेतत्। न च प्रकृतेः साधनसमभिहारे वृत्तिः सम्भवति। अपि च &quot;करणे&quot; <span class="sUtramIndex"><a href="3.1.17.htm">३।१।१७</a></span> इति वत्र्तते, तेन समभिहारो विशेषयिष्यते-- करणसम्बन्धी चेत् समभिहारः,<span class="prashna"> तत् कुतः साधनसमभिहारे प्रसङ्गः? </span>इदं तर्हि प्रयोजनम्--- क्रियामात्रसमभिहारे यथा स्यात्; अन्यथा प्रधाने कार्यसम्प्रत्ययात् प्रधानक्रियासमभिहार एव स्यात्, न गुणक्रियासमभिहारे। 
&quot;सूचि&quot; इत्यादि। &quot;सूच पैशून्ये&quot; (धा।पा।१८७३), &quot;सूत्र {वेष्टने&quot; धा।पा।} अवमोचने&quot; (धा।पा।१९०८), &quot;मूत्र प्ररुआवणे&quot; (धा।पा।१९०९) &quot;अट गतौ&quot; (धा।पा।२९५), &quot;ऋ गतौ&quot; (धा।पा।१०९८), &quot;अश भोजने&quot; (धा।पा।१५२३) &quot;ऊर्णूञ् आच्छादने&quot; (धा।पा।१०३९),-- आसां प्रकृतीनां यङविधौ ग्रहणं कत्र्तव्यम्, तच्च पूर्वस्यैव चकारस्यानुक्तसमुच्चयार्थत्वाल्लभ्यते, किमर्थं पुनरासां प्रकृतीनां ग्रहणमित्याह--- &quot;अनेकाजहलाद्यर्थम्&quot; इति। अनेकाज् अहलादिरर्थः प्रयोजनं यस्य तत्तथोक्तम्। सूच्यदीनां तिसृणां चुरादिणिजन्तानामनेकार्थं ग्रहणम्, ऊर्णोतेस्त्वनेकाजर्थमहलाद्यर्थञ्च, शेषाणां तु अहलाद्यर्थमेव। &quot;सोसूयते&quot; इति। &quot;णेरनिटि&quot; <span class="sUtramIndex"><a href="6.4.51.htm">६।४।५१</a></span> इति णिलोपः, पूर्ववदभ्यासस्य गुणः। &quot;अटाटयते&quot; इति। &quot;अजादेर्द्वितीयस्य&quot; <span class="sUtramIndex"><a href="6.1.2.htm">६।१।२</a></span> इति ट()कारस्य द्विर्वचनम्, हलादिः शेषः, दीर्घश्च। &quot;अरार्यते&quot; इति। &quot;यङि च&quot; <span class="sUtramIndex"><a href="7.4.30.htm">७।४।३०</a></span> इति गुणः। द्वितीयस्यैकाचो र्यशब्दस्य द्वर्वचनम्। &quot;न न्द्राः संयोगादयः&quot; <span class="sUtramIndex"><a href="6.1.3.htm">६।१।३</a></span> इति तु नास्ति, &quot;यकारपरस्य रेफस्य प्रतिषेधः&quot; (वा। ६५१) इति वचनात्। &quot;अशाश्यते&quot; इति। द्वितीयस्यैकाचः &quot;श्य&quot; इत्यस्य द्विर्वचनम्। &quot;प्रोर्णुनूयते&quot; इति। अत्रापि नुशब्दस्य द्विर्वचनम्। रेफस्तु न द्विरुच्यते, तथैव प्रतिषेधात्। &quot;भृशं रोचते, भृशं शोभत इत्यत्र नेष्यते&quot; इति। तदर्थं वेत्यनुवृत्तस्य व्यवस्थितविभाषात्वं व्याख्येयम्॥

</div>


</body></html>