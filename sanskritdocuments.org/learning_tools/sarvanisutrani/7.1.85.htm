<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.1.84.htm">पूर्वम्: ७।१।८४</a></div><div class="sUtramIndexAnantaram"><a href="7.1.86.htm">अनन्तरम्: ७।१।८६</a></div>&nbsp;


<div class="heading">सूत्रम्</div>

पथिमथ्यृभुक्षामात्॥ <span class="sUtramIndex"><a href="GoToSutram\7.1.85">७।१।८५</a></span>


<div class="heading">काशिका-वृत्तिः</div>

<div>पथिमथ्यृभुक्षाम् आत्  <span class="sUtramIndex">७।१।८५</span> </div><p><div>पथिन् मथिनृभुक्षिनित्येतेषाम् अङ्गानां सौ परतः आकारः आदेशो भवति। पन्थाः। अन्थाः। ऋभुक्षाः। स्थानिन्यनुनासिके ऽपि आकारो ऽनुनासिको न भवति। भाव्यम् अनेन सवर्णानां ग्रहणं न भवति इति शुद्धो ह्ययम् उच्वार्यते। </div>


<div class="heading">लघु-सिद्धान्त-कौमुदी</div>

<div>पथिमथ्यृभुक्षामात् <span class="sUtramIndex">२९५, ७।१।८५</span> </div><p><div>एषामाकारोऽन्तादेशः स्यात् सौ परे॥</div>


<div class="heading">न्यासः</div>

<div>पथिमथ्यृभुक्षामात्?। <span class="sUtramIndex">, ७।१।८५</span> </div><p><div>हल्ङ्यादिलोपे प्राप्ते नलोपे चात्त्वं विधीयते। &quot;पन्थाः&quot; इति। &quot;थो न्थः&quot; <span class="sUtramIndex"><a href="7.1.80.htm">७।१।८०</a></span> इति न्यादेशः, &quot;इतिऽसर्वनामस्थाने&quot; <span class="sUtramIndex"><a href="7.1.86.htm">७।१।८६</a></span> इत्यत्त्वम्()। ननु चास्य स्थान्यनुनासिको नकारः, तत्र &quot;तपरसतत्कालस्य&quot; <span class="sUtramIndex"><a href="1.1.69.htm">१।१।६९</a></span> इति सवर्णानां ग्रहणे सत्यान्तरतम्यादनुनासिकेनैवाकारेण भवितव्यम्()।<span class="prashna"> किमिह शुद्धोऽयमुदाह्यियते? </span>इत्याह--&quot;स्थानिन्यनुनासिकेऽपि&quot; इत्यादि। अत्रैव कारणमाह--&quot;भाव्यमानः&quot; इत्यादि। यदि च तपरेणापि भाव्यमानेनाणा सवर्णानां ग्रहणं न भवति, एवं सति &quot;विङ्वनोरनुनासिकस्यात्()&quot; <span class="sUtramIndex"><a href="6.4.41.htm">६।४।४१</a></span> इत्यत्रापि न स्यात्(), तथा &quot;जनसनखनां सञ्झलोः&quot; <span class="sUtramIndex"><a href="6.4.42.htm">६।४।४२</a></span> इत्यत्रानुनासिकाकारो न स्यात्()। एवं तर्हि नैवायमाकारस्तपरः,<span class="prashna"> किं तर्हि? </span>दकारः। दकारस्तु मुखसुखार्थः, स चत्र्वभूतत्वान्न श्रूयते।<span class="prashna"> स्यादेतत्()--यद्यपि भाव्यमानोऽण्? </span>सवर्णान्न गृह्णातीति (व्या।प।३५) सवर्णानां ग्रहणं न भविष्यति,<span class="prashna"> तथाप्यनुनासिकविशिष्टस्योच्चारणादनुनासिकेनैव युक्तं भवितुम्()? </span>इत्याह--&quot;शुद्धो हि&quot; इत्यादि। अयं ह्रकारः शुद्धो निरनुनासिक उच्यते तस्माच्छुद्ध एवेति नानुनासिकविशिष्टः। अथायं किमर्थं दीर्घ उच्यते, न ह्यस्व एव क्रियताम्(), अत्रापि &quot;अकः सवर्णे&quot; (६।१।<span class="prashna">१०१) इति दीर्घत्वेन सिध्यत्येव? </span>न सिध्यति; &quot;अतो गुणे&quot; <span class="sUtramIndex"><a href="6.1.94.htm">६।१।९४</a></span> इति पररूपत्वं स्यात्()।<span class="prashna"> अकारोच्चारणसामथ्र्यान्न भविष्यतीति चेत्()? </span>न; अस्ति ह्रन्यदकारोच्चारणस्य प्रयोजनम्()।<span class="prashna"> किं तत्()? </span>नकारस्य श्रवणं न स्यादिति। लोपो हि क्रियमाणे गौरवं स्यात्(), तस्माद्दीर्घो विधीयते॥ 

</div>


<div class="heading">बाल-मनोरमा</div>

<div>पथिमथ्यृभुक्षामात् <span class="sUtramIndex">, ७।१।८५</span> </div><p><div>तेषु विशेषमाह--पथिमथ्यृभुक्षामात्। पन्थाश्च, मन्थाश्च ऋभुक्षाश्च, पथिमथ्यृभुक्षाणः, तेषामिति विग्रहः। &quot;सावनडुहः&quot; इत्यतः &quot;सा&quot;वित्यनुवर्तते। आदिति तपरकरणम्। आकार एव विधेयः। तदाह--एषामित्यादिना। &quot;अलोऽन्त्यस्ये&quot;ति नकारस्य आकारः। ननु नकारस्य आन्तरतम्यादनुनासिक एव आकारः प्राप्नोति। नच निरनुनासिकस्यैवाकारस्योच्चारणाच्छुद्ध एव आकार इति वाच्यं, गुणानामभेदकत्वाद्भेदकत्वेऽपि तपरकरणेन अनुनासिकस्याप्याकारस्य ग्रहणात्, व्यक्तिपक्षे तपरसूत्रस्य अनण्सु दीर्घप्लुतेषु विध्यर्थत्वात्। नच ग्रहणकसूत्रे वार्णसमाम्नायिकत्वेन निश्चितस्याऽण्ग्रहणस्य अप्रत्यय इत्यस्य च तपरसूत्रे अनुवृत्तेराकास्स्येहानण्त्वाद्विधीयमानत्वाच्च न तत्काल इति वाच्यं, तपरसूत्रे अण्ग्रहणस्य अप्रत्ययग्रहणस्य चानुवृत्तौ मानाऽभावादित्यत आह--आ आदिति सवर्णदीर्घेणाकारान्तरं प्रश्लिष्यते। ततश्चाननुनासिकरूप आकारो भवतीति लभ्यते। नच सर्वादेशत्वं शङ्क्यम्। नह्रत्र वर्णद्वयं विधीयते, विशेषणविशेष्यबावेनान्वयाभ्युपगमेन अननुनासिकाकारस्यैकस्यैव विधानादिति भावः। भाष्ये तु अनुनासिकविधेः संमतत्वे प्रतिपत्तिलाघवाय अनुनासिकस्यैव &quot;उञः, ऊ#ँ&quot; इत्यत्रेव उच्चार्य विधानसंभवात्तदनुच्चारणाच्छुद एव आकार इह विधेय इत्युक्तम्। तपरकरणं तु उच्चारणार्थमेव। वस्तुतस्तु &quot;भाव्यमानेन सवर्णानां ग्रहणं ने&quot;ति परिभाषयैव अनुनासिकाकारनिराससंभवादाकारप्रश्लेषक्लेशो व्यर्थः। &quot;भाव्यमानोऽण् सवर्णान्न गृह्णाती&quot;ति पाठस्तु प्रामादिकः, &quot;ज्यादादीयसः&quot; इति सूत्रे आदिति तपरनिर्देशेनेयं परिभाषा ज्ञाप्यते-&quot;भाव्यमानेन सवर्णानां ग्रहणं ने&quot;त्यवे भाष्ये पाठात्, अणुदित्सूत्रभाष्येऽप्यण्ग्रहणरहिताया एवास्याः परिभाषायाः पाठदर्शनाच्चेत्यास्तां तावत्। नकारस्य आत्त्वे पथि आ स् इति स्थिते।<P></div>


<div class="heading">तत्त्व-बोधिनी</div>

<div>पथिमथ्यृभुक्षामात् <span class="sUtramIndex">३२६, ७।१।८५</span> </div><p><div>पथिमथि। &quot;गमेरिनि&quot;रित्यत &quot;इनि&quot;रिति &quot;परमे कि&quot; दित्यतः &quot;कि&quot;दित्यनुवर्तमाने &quot;मन्थः&quot;इत्यनेन निष्पन्नो मथिन्शब्दः। &quot;पतस्थ च&quot;चादिनिः। पथिन्। &quot;ऋभुक्षः स्वर्गवज्रयोः&quot;। ततो मत्वर्थीयेनिना ऋभुक्षिन्निति बोध्यम्। ननु &quot;अस्थिदधी&quot;ति सूत्रे उदात्ततया पठितेऽप्यनङीष्टसिद्धौ &quot;अनुङुदात्तः&quot;इत्युदात्तग्रहणं &quot;गुणा अभेदकाः&quot;इति पक्षं ज्ञापयतीति निर्विवादम्। तथाच तस्मिन्पक्षे सूत्रेननुनासिकोच्चारणेऽप्यान्तरतम्यादनुनासिकाऽ‌ऽकारः स्यादत आह---आ-आदिति।<P></div>


</body></html>