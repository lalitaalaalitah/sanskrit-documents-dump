<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.29.htm">पूर्वम्: ३।१।२९</a></div><div class="sUtramIndexAnantaram"><a href="3.1.31.htm">अनन्तरम्: ३।१।३१</a></div>&nbsp;


<div class="heading">सूत्रम्</div>

कमेर्णिङ्॥ <span class="sUtramIndex"><a href="GoToSutram\3.1.30">३।१।३०</a></span>


<div class="heading">काशिका-वृत्तिः</div>

<div>कमेर् णिङ्  <span class="sUtramIndex">३।१।३०</span> </div><p><div>कमेर् धातोः णिङ् प्रत्ययो भवति। णकारो वृद्ध्यर्थः। ङकार आत्मनेपदार्थः। कामयते, कामयेते, कामयन्ते। </div>


<div class="heading">लघु-सिद्धान्त-कौमुदी</div>

<div>क्रमेर्णिङ् <span class="sUtramIndex">५२७, ३।१।३०</span> </div><p><div>स्वार्थे। ङित्त्वात्तङ्। कामयते॥</div>


<div class="heading">न्यासः</div>

<div>कर्मर्णिङ्। <span class="sUtramIndex">, ३।१।३०</span> </div><p><div>&quot;णकारो वृद्ध्यर्थः&quot; इति &quot;अच उपधायाः&quot;<span class="sUtramIndex"><a href="7.2.116.htm">७।२।११६</a></span> इति वृद्धिर्यथा स्यात्। यद्येवम्, किमर्थं &quot;न कम्पमिचमाम्&quot; (धा।पा।८१७) इति कमेर्मित्संज्ञा प्रतिषिध्यते &quot;मितां ह्यस्वः&quot; (६।४।<span class="prashna">९२) इति ह्यस्वो मा भूदिति? </span>नैतदस्ति; णित्करणसामथ्र्यादेव तन्न भविष्यति; अन्यथा णित्करणमनर्थकं स्यात्।<span class="prashna"> नानर्थकम्? </span>&quot;णेरनिटि&quot; <span class="sUtramIndex"><a href="6.4.51.htm">६।४।५१</a></span> इति सामान्यग्रहणार्थत्वात्। यदा च &quot;आयादय आर्धधातुके वा&quot; <span class="sUtramIndex"><a href="3.1.31.htm">३।१।३१</a></span> इति णिङ् नास्ति, तदा हेतुमण्णिचि ह्यस्वत्वं मा भूदिति मित्संज्ञा प्रतिषिध्यते॥

</div>


<div class="heading">बाल-मनोरमा</div>

<div>कमेर्णिङ् <span class="sUtramIndex">१५१, ३।१।३०</span> </div><p><div>कमेर्णिङ्। शेषपूरणेन सूत्रं व्याचष्टे---स्वार्थे इति। अर्थविशेषाऽनिर्देशादिति भावः। णङावितौ। &quot;णेरनिटी&quot;त्यत्रोभयोग्र्रहणायाऽनुबन्धकरमम्। ङित्त्वात्तङिति। अनुदात्तेत्वं तु णिङभावे &quot;चकमे&quot; इत्यादौ चरितार्थमिति भावः। कामयत इति। णिङि &quot;अत उपधाया&quot; इति वृद्धौ &quot;कामी&quot;ति णिङन्तम्। &quot;क्ङिति चे&quot;ति निषेधस्तु न,अनिग्लक्षणत्वात्। णिङन्तस्य धातुत्वाल्लडादयः। तत्र लटि शपि गुणेऽयादेशे कामयते इति रूपम्। कामयेति इत्यादि सुगमम्। लिटि &quot;कास्यनेकाच&quot; इत्यामि, &quot;आम&quot; इति लिटो लोपे &quot;	कामि-आम्&quot; इति स्थिते, सार्वधातुके&quot;ति गुणं बाधित्वा &quot;णेरनिटी&quot;ति वक्ष्यमाणे णिलोपे प्राप्ते।<P><P></div>


</body></html>