<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.10.htm">पूर्वम्: ७।२।१०</a></div><div class="sUtramIndexAnantaram"><a href="7.2.12.htm">अनन्तरम्: ७।२।१२</a></div>&nbsp;


<div class="heading">सूत्रम्</div>

श्र्युकः किति॥ <span class="sUtramIndex"><a href="GoToSutram\7.2.11">७।२।११</a></span>


<div class="heading">काशिका-वृत्तिः</div>

<div>श्र्युकः किति  <span class="sUtramIndex">७।२।११</span> </div><p><div>श्रि इत्येतस्य उगन्तानां च किति प्रत्यये परतः इडागमो न भवति। श्रि  श्रित्वा। श्रितः। श्रितवान्। उगन्तानां चयुत्वा। युतः। युतवान्। लूत्वा। लूनः। लूनवान्। वृत्वा। वृतः। वृतवान्। तीर्त्वा। वीर्णः। तीर्णवान्।<span class="prashna"> श्र्युकः इति किम्? </span>विदितः।<span class="prashna"> किति इति किम्? </span>श्रयिता। श्रयितुम्। श्रयितव्यम्। केचिदत्र द्विककारनिर्देशेन गकारप्रश्लेषं वर्नयन्ति, भूष्णुः इत्येवं यथा स्यात्। सौत्रत्वाच् च निर्देशस्य श्र्युकः किति इत्यत्र चर्त्वस्य असिद्धत्वमनाश्रित्य रोरुत्वं न कृतम् विसर्जनीयश्च कृतः इति। ग्लाजिस्थश्च क्ष्नुः <span class="sUtramIndex"><a href="3.2.139.htm">३।२।१३९</a></span> इत्यत्र स्था आ इत्याकारप्रश्लेषेण स्थास्नोः सिद्धत्वान् न किंचिदेतत्। उपदेशे इत्येव, तीर्ण इत्यत्र अपि यथा स्यात्। इत्वे हि कृते रपरत्वे चन स्यात्। मा भूदेवम्। इट् सनि वा <span class="sUtramIndex"><a href="7.2.41.htm">७।२।४१</a></span> इति विकल्पे विहिते यस्य विभाषा <span class="sUtramIndex"><a href="7.2.15.htm">७।२।<span class="prashna">१५</a></span> इति निष्ठायां प्रतिषेधो भविष्यति? </span><span class="prashna">कस्य पुनः सा विभाषा? </span>ऋ̄तः।<span class="prashna"> यद्येवम् इत्वे हि कृते न अयम् ऋ̄करान्तो भविष्यति? </span>स्थानिवद्भावाद् भविष्यति। अनल्विधौ स्थानिवद्भावः,<span class="prashna"> अल्विधिश्चायम्? </span>तस्मादनुवर्तयितव्यम् उपदेशे इति। तथा च सति जागरितः, जागरितवानित्यत्र अपि प्राप्नोति, तदर्थम् एकाचः इत्यनुवर्तयितव्यम्। ऊर्णोतेस्तु  वाच्य ऊर्णोर्णुवद्भावो यङ्प्रसिद्धिः प्रयोजनम्। आमश्च प्रतिषेधार्थम् एकाचश्चेडुपग्रहात्। प्रोर्णुतः। प्रोर्णुतवान्। </div>


<div class="heading">लघु-सिद्धान्त-कौमुदी</div>

<div>श्र्युकः किति <span class="sUtramIndex">६५३, ७।२।११</span> </div><p><div>श्रिञ एकाच उगन्ताच्च गित्कितोरिण् न। परमपि स्वरत्यादिविकल्पं बाधित्वा पुरस्तात्प्रतिषेध काण्डारम्भ सामर्थ्यादनेन निषेधे प्राप्ते क्रादिनियमान्नित्यमिट्। दुधुविव। दुधुवे। अधावीत्, अधविष्ट, अधोष्ट। अधविष्यत्, अधोष्यत्। अधविष्यताम्, अधोष्यताम्। अधविष्यत, अधोष्यत॥</div>


<div class="heading">लघु-सिद्धान्त-कौमुदी</div>

<div>इति स्वादयः ५ <span class="sUtramIndex">६५३, ७।२।११</span> </div><p><div></div>


<div class="heading">लघु-सिद्धान्त-कौमुदी</div>

<div>अथ तुदादयः <span class="sUtramIndex">६५३, ७।२।११</span> </div><p><div>तुद व्यथने॥ १॥</div>


<div class="heading">न्यासः</div>

<div>श्रयुकः किति। <span class="sUtramIndex">, ७।२।११</span> </div><p><div>उदात्तार्थं आरम्भः। &quot;लूनः&quot; इति। &quot;ल्वादिभ्यश्च&quot; <span class="sUtramIndex"><a href="8.2.44.htm">८।२।४४</a></span> इति नत्वम्()। &quot;तीर्णः&quot; इति। अत्रापि &quot;रदाभ्याम्()&quot; <span class="sUtramIndex"><a href="8.2.42.htm">८।२।४२</a></span> इति। 
&quot;केचित्()&quot; इत्यादि &quot;ग्लाजिस्थस्च क्स्नुः&quot; (३।२।<span class="vArtikA">१३९) इति &quot;भुवश्चेति वक्तव्यम्()&quot; (३</span>।२।<span class="prashna">१३८) [&quot;भुवश्च&quot;--इति सूत्रम्()] इत्यत्र भवतेः क्स्नुप्रत्यये गिति कृते सति विधीयमानस्वाद्? </span>गितीट्प्रतिषेधो न प्राप्नोति, ततश्च भूष्णुरिति न सिध्येत्()।<span class="prashna"> तस्माद्? </span><span class="prashna">भूष्णुरित्यत्रेट्प्रतिषेधार्थं केचित्? </span>()आभूति--व्याङिप्रभृतयः &quot;श्रयुकः किति&quot; इत्यत्र द्विककारनिर्देशेव हेतुना चत्र्वभूतो गकारः प्रश्लिष्ट इत्येवमाचक्षते। यदि चत्र्वभूतो गकारः प्रश्लिष्टः, एवं सति &quot;ससजुषो रुः&quot; (८।२।<span class="prashna">६६) इति रुत्वे कृते चत्र्वस्यासिद्धत्वात्? </span>&quot;हशि च&quot; (६।१।<span class="prashna">११४) इति रोरुत्वेन भवितव्यम्? </span>न तु विसर्जनीयेन,<span class="prashna"> ततश्च &quot;श्रयुकः किति&quot; इति निर्देशो न युज्यते? </span>इत्येतच्चोद्यं निराकर्त्तुमाह--&quot;सौत्रत्वान्निर्देशस्य&quot; इत्यादि। चत्र्वभूतस्यासिद्धत्वमनाश्रित्य रोरुत्वं न कृतम्(), विसर्जनीयश्च कृत इति वर्णयन्ति। किमर्थं पुनस्ते क्स्नुप्रत्येय गित्त्वं प्रतिजानते,<span class="prashna"> यस्मिन्? </span><span class="prashna">सतीदं व्याख्यानं कत्र्तव्यं जायते? </span>स्थास्नुशब्दस्य सिद्ध्यर्थम्। एवं हि ते मन्यन्ते--क्स्नोः कित्त्वे सति &quot;धुमास्थागादि&quot; <span class="sUtramIndex"><a href="6.4.66.htm">६।४।६६</a></span> सूत्रेण तिष्ठतेरीत्त्वं स्यात्(), ततश्च स्थास्नुरिति न स#इद्ध्येदिति। &quot;ग्लाजिस्थश्च क्स्नु इत्यत्र&quot; इत्यादि। गित्त्वे हि सति क्स्नोरट्प्रतिषेधार्थमेवं व्याख्यायते, न च तस्य गित्त्वम्()।<span class="prashna"> किं तर्हि? </span>कित्त्वमेव। न च कित्त्वे सतीत्त्वं प्रसज्यते,<span class="prashna"> यस्मात्? </span>&quot;ग्लाजिस्थश्च क्स्नुः&quot; <span class="sUtramIndex"><a href="3.2.139.htm">३।२।१३९</a></span> इत्यत्र स्था+आ इत्यकारप्रश्लेषः कृतः। तिष्ठतेः क्स्नुप्रत्ययान्तस्याकारान्तस्याकारान्ततैव यथा स्यातद्(), ईकारान्तता मा भूदित्येवमर्थः। आकाराप्रश्लेषे हि सतीत्त्वापवादस्तिष्ठतेराकारादेशो भवति, अतस्तेन बाधित्वादीत्त्वं न प्रवत्र्तते।<span class="prashna"> तदेवं कित्त्वे सत्यकरप्रश्लेषात्? </span><span class="prashna">स्थास्नुशब्दस्य सिद्धत्वात्? </span>न किञ्चिदेतत्()। एतद्व्यास्यानमसारमित्यर्थः। &quot;तीर्णम्()&quot; इत्यत्रापि किं पुनः कारणमसत्युपदेशग्रहणेऽत्रि न स्यात्(),<span class="prashna"> यावता तरतिरयमुगन्तः पठ()ते? </span>इत्याह--&quot;इत्त्वे हि&quot; इत्यादि।<span class="prashna"> &quot;ऋत्? </span>इद्धातोः&quot; <span class="sUtramIndex"><a href="7.1.100.htm">७।१।१००</a></span> इतीत्त्वे च कृत उगन्तता विहतेत्यसत्युपदेशग्रहणे न स्यात्(), त()स्मस्तु सति भवति। यद्यप्युत्तरकालं तरतिरुगन्तो न भवति, तथाप्युपदेश एव। &quot;मा भूदेवम्()&quot; इत्यादि। चोदकः। &quot;कस्य पुनः&quot; इत्यादोतरः। &quot;ॠतः&quot;[&quot;कृतः&quot; इति मुद्रितः पाठः] इति चोदकः। &quot;यद्येवम्()&quot; इत्यादीतरः। &quot;स्थानिवद्भावात्()&quot; इति। अल्विधित्वं पुनरुगिति प्रत्याहारग्रहणात्()। &quot;तस्मात्()&quot; इति। आह--यस्मादेदमसत्युपदेशग्रहणे तीर्ण इत्यत्र प्रतिषेधो न प्राप्नोति, तस्मादुपदेश इत्यनुवत्र्तनीयम्()। &quot;तथा च सति&quot; इत्यादि। उपदेशेऽनुवत्र्तमाने सतीत्यर्थः। &quot;जागरित इत्यत्रापि प्राप्नोति&quot; इति। जागत्र्तेरुपदेशावस्थायामुगन्तत्वात्()। &quot;तदर्थम्()&quot; इति। जागरित इत्यादाविट्प्रतिषेधप्राप्तिनिवृत्त्यर्थम्(); अर्थशब्दस्य निवृत्तिवाचित्वात्()। यदि तर्हि &quot;एकाचः&quot; <span class="sUtramIndex"><a href="7.2.10.htm">७।२।१०</a></span> इत्यनुवत्र्तते, प्रोर्णुतः, प्रोर्णुतवनित्यत्रेट्प्रतिषेधो न प्राप्नोति;<span class="prashna"> ऊरणोतेरनेकाण्त्वात्()? </span>इत्यत आह--&quot;वाच्य ऊर्णोर्णुवत्()&quot; इत्यादि। अस्याः कारिकायाः पूर्वमेवार्थो व्याख्यात इति न पुनव्र्याख्यायते॥ 

</div>


<div class="heading">बाल-मनोरमा</div>

<div>श्र्युकः क्किति <span class="sUtramIndex">२१८, ७।२।११</span> </div><p><div>अत्र इण्निषेधं शङ्कितुमाह-- श्र्युकः क्किति। श्रिश्च उक् चेति समाहारद्वन्द्वात् षष्ठी। उक् प्रत्याहारः। अङ्गस्येत्यधिकृतं पञ्चम्या विपरिणतम् उका विशेष्यते। तदन्तविधिः। &quot;एकाच उपदेशे&quot;इत्यत इत्यनुवृत्तमिगन्तेऽन्वेति। &quot;नेड्वशि कृती&quot;त्यतो नेडिति। क्कितीति सप्तमी षष्ठ()र्थे। गच् कच् क्कौ, तौ इतौ यस्येति विग्रहः। गकारस्य चर्त्वेन निर्देशः। तदाह-- श्रिञ एकाच इत्यादिना। गकारप्रश्लेषः किम्?। भूष्णुः। &quot;ग्लाजिस्थश्चग्स्नु&quot;रिति चकाराद्भूधातोर्ग्स्नुः। तस्य गित्त्वादिण्न। कित्त्वे तु स्थास्नुरित्यत्र &quot;घुमास्थे&quot;ति ईत् स्यात्। इण्न स्यादित्यनन्तरम्-- अनेन निषेधे प्राप्ते इत्यन्वयः। नन्वियं शङ्का न युज्यते, &quot;श्रयुकः क्किती&quot;ति निषेधं बाधित्वा परत्वात् &quot;स्वरतिसूती&quot;ति विकल्पस्य प्राप्तेरित्यत आह--परमपीत्यादि, सामथ्र्यादित्यन्तम्। पुरस्तात्प्रतिषेधकाण्डारम्भसामथ्र्यात्परमपि स्वरत्यादिविकल्पं बाधित्वा अनेन निषेधे प्राप्ते इत्यन्वयः। &quot;आद्र्धधातुकस्ये&quot;डित्यादिविधिकाण्डात्प्रागेव &quot;नेड्वशि कृती&quot;त्यादि प्रतिषेधकाण्डारम्भसामथ्र्याद&quot;त्स्वरती&quot;ति विकल्पोऽप्यनेन बाध्यते इत्यर्थः। परमपीत्यादिः, प्राप्ते इत्यन्तः शङ्काग्रन्थः। परिहरति-- क्रादिनियमान्नित्यमिडिति। प्रकृत्याश्रयः प्रत्ययाश्रयो वा यावानिण्निषेधः स लिटि चेत्तर्हि क्रादिभ्य एवेत्युक्तत्वादिति भावः। लुटि--स्वरिता स्वर्ता। लृटि स्ये &quot;स्वरती&quot;तिविकल्पं निरस्यति-- परत्वादिति। स्वरतु। अस्वरत्। स्वरेत्। स्वर्यादिति। आशीर्लिङि &quot;गुणोऽर्तिसंयोगाद्यो&quot;रिति गुणः। अस्वारीदिति। &quot;स्वरती&quot;तीट्पक्षे वृद्धिरिति भावः। अस्वार्षीदिति। इडभावे &quot;सिचि वृद्धि&quot;रिति वृद्धिरिति भावः। स्मृचिन्तायामिति। अयमप्यनिट्। स्मरति। लिटि &quot;ऋतश्चे&quot;ति कित्यपि गुणः। णलि तु गुणे उपधावृद्धिः। सस्मार सस्मरतुः सस्मरुः। ऋदन्तत्वाद्भारद्वाजमतेऽपि क्रादिनियमप्राप्तस्य इटस्थलि नित्यनिषेधः। सस्मर्थ सस्मरथुः सस्मर। सस्मार--सस्मर सस्मरिव सस्मरिम। स्मर्ता। लृटि स्ये &quot;ऋद्धनो&quot;रितीट्--स्मरिष्यति। स्मरतु। अस्मरत्। स्मरेत्। आशीर्लिङ &quot;गुणोऽर्ती&quot;ति गुणः--स्मर्यात्। लुङि सिचि वृद्धौ रपरत्वम्--अस्मार्षीत्। अस्मरष्यत्। द्वृ संवरणे इति।अयमपि स्मृधातुवत्। [अस्यैव द्वारमित्यादि]। सृ गताविति। ऋदन्तोऽयमनिट्। सरति। लिटि संयोगादित्वाऽभावादृतश्चेति गुणो न। ससार सरुआतुः। क्रादत्वान्नेडिति। सृधातोः क्राद#इस्थत्वादिति भावः। ससर्थेति। क्रादित्वात्थल्यपि नित्यं निषेध इति भावः। सरुआथुः सरुआ।ससार ससार ससृव ससृम। इत्यपि ज्ञेयम्। सर्ता। लृटि &quot;ऋद्धनो&quot;रितीट्--सरिष्यति। सरतु। असरत्। सरेत्। आशीर्लिङि संयोगादित्वाऽभावात् &quot;गुणोऽर्ती&quot;ति न गुणः। किंतु &quot;रिङ् शयग्लिङ्क्षु&quot; इति रिङित्याह-- रिङिति। रिउआयादिति। रीङि प्रकृतेरिङ्()विधिसामथ्र्यान्न दीर्घ इति भावः। असार्षीदिति। सिचि वृद्धौ रपरत्वम्। <P><P></div>


<div class="heading">तत्त्व-बोधिनी</div>

<div>श्र्युकः क्किति <span class="sUtramIndex">१९०, ७।२।११</span> </div><p><div>श्र्युकः किति। &quot;एकाच उपदेशे&quot; इत्यत एकाच इत्यनुवर्तते। तच्च उको विशेषणमित्याह-- एकाच उगन्तादिति। श्रितः। श्रितवान्()। श्रित्वा। भूतः। भूत्वा। भूतिः। गित्युदाहरणं-- भूष्णुः। &quot;ग्लाजिस्थश्चे&quot;ति ग्स्नुः। स च गिद्भवति न कित्। स्थास्नुरित्यत्र &quot;घुमास्थे&quot;तीत्त्वप्रसङ्गात्। एकाच इति किम्?। जागरितः। जागरितवान्। ऊर्णोतेस्तु नुवद्भावे--ऊर्णुतः। ऊर्णुतवानिति सिध्यति। उगन्तात्किम्?। शयितः। शयितवान्। पुरस्तादित्यादि। &quot;आद्र्धधातुकस्येड्वलादे&quot;रित्यादि विधिकाण्डात्प्रागेव &quot;नेज्वशि कृती&quot;त्यादिप्रतिषेधकाण्डारम्भसामथ्र्यादित्यर्थः। निषेधे प्राप्ते इति। स्वृतः। सूतः। धूत इत्यादौ यथेति भावः। सृ गतौ। सरति। सरिष्यति।<P><P></div>


</body></html>