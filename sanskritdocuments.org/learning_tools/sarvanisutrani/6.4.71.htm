<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.4.70.htm">पूर्वम्: ६।४।७०</a></div><div class="sUtramIndexAnantaram"><a href="6.4.72.htm">अनन्तरम्: ६।४।७२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

लुङ्लङ्लृङ्क्ष्वडुदात्तः॥ <span class="sUtramIndex"><a href="GoToSutram\6.4.71">६।४।७१</a></span>


<p><span class="section">पदच्छेदः॥</span> 

लुङ्लङ्लृङ्क्षु <span class="vibhaktiH">७।३</span>  <a class="anuvRittiH-adhaH" href="6.4.75.htm">७५</a> अट् <span class="vibhaktiH">१।१</span>  <a class="anuvRittiH-adhaH" href="6.4.75.htm">७५</a> उदात्तः <span class="vibhaktiH">१।१</span>  <a class="anuvRittiH-adhaH" href="6.4.75.htm">७५</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">समासः॥</span> 

<div>लुङ्॰ इत्यत्र इतरेतरद्वन्द्वः</div>


<p><span class="section">अर्थः॥</span> 

<div>लुङ्, लङ्, लृङ्, इत्येतेषु प्रतः अङ्गस्य अट्‌-आगमः भवति, उदात्तश्च सः भवति।</div>


<p><span class="section">उदाहरणम्॥</span> 

<div>लुङ् - अकार्षीत्, अहार्षीत्। लङ् - अकरोत्, अहरत्। लृङ् - अकरिष्यत्, अहरिष्यत्</div>


<div class="heading">काशिका-वृत्तिः</div>

<div>लुङ्लङ्लृङ्क्ष्वडुदात्तः  <span class="sUtramIndex">६।४।७१</span> </div><p><div>लुङ् लङ् लृङित्येतेषु परतो ऽङ्गस्य अडागमो भवति, उदात्तश्च स भवति। लुङ्  अकार्षीत्। अहार्षीत्। लङ्  अकरोत्। अहरत्। लृङ्  अकरिष्यत्। अहरिष्यत्। </div>


<div class="heading">लघु-सिद्धान्त-कौमुदी</div>

<div>लुङ्लङॢङ्क्ष्वडुदात्तः <span class="sUtramIndex">४२५, ६।४।७१</span> </div><p><div>एष्वङ्गस्याट्॥</div>


<div class="heading">न्यासः</div>

<div>लुङ्लङ्लृङ्क्ष्वडुदात्तः। <span class="sUtramIndex">, ६।४।७१</span> </div><p><div>&quot;उदात्तश्च स भवति&quot; इति। आगमानुदात्तत्वे प्राप्त उदात्तत्वं विधीयते।<span class="prashna"> एतच्चोदात्तवचनम्? </span>अभेदका इह शास्त्रे गुणाः&quot; (पु।प।वृ।५७) इत्यस्यार्थस्य ज्ञापकम्()।<span class="prashna"> कथं कृत्वा? </span>यदि च भेदका गुणाः स्युः, तदोदात्तयुक्तेनैवाटं समुच्चारयेत्()। पश्यत्वाचार्यः--&quot;अभेदका इह शास्त्रे गुणाः&quot; इति, यतः स्वरान्तरनिवृत्त्यर्थमुदात्तवचनं कृतवान्()।<span class="prashna"> किमेतस्य ज्ञापनेन प्रयोजनम्()? </span>&quot;वृद्धिरादैच्()&quot; <span class="sUtramIndex"><a href="1.1.1.htm">१।१।१</a></span> इत्यत्रोदात्तादिभेदभिन्नानामपि वृद्धिसंज्ञा सिध्यतीति॥ 

</div>


<div class="heading">बाल-मनोरमा</div>

<div>लुङ्?लङ्?लृङ्?क्ष्वडुदात्तः <span class="sUtramIndex">५५, ६।४।७१</span> </div><p><div>लुङ्लङ्लृङ्क्ष्वु। अङ्गस्येत्यधिकृतम्। तादह--एषु परेषु अङ्गस्येति। अन्तरङ्गत्वान्नित्यत्वात्परत्वाच्च यथायथं तिपि शपि विकरणे गुणेऽवादेशे विकरणविशिष्टस्याङ्गस्य अडागमः। &quot;लावस्थायामेवाऽडागम&quot; इति तु पक्षान्तरं भाष्ये स्थितम्। <P><P></div>


</body></html>