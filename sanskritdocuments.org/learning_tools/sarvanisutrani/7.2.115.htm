<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.114.htm">पूर्वम्: ७।२।११४</a></div><div class="sUtramIndexAnantaram"><a href="7.2.116.htm">अनन्तरम्: ७।२।११६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अचो ञ्णिति॥ <span class="sUtramIndex"><a href="GoToSutram\7.2.115">७।२।११५</a></span>


<p><span class="section">पदच्छेदः॥</span> 

अचः <span class="vibhaktiH">६।१</span> ञ्णिति <span class="vibhaktiH">७।१</span> वृद्धिः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">समासः॥</span> 

<div>ञश्च णश्च ञ्णौ, ञ्णौ इतौ यस्य तत्, तस्मिन् ॰ द्वन्द्वगर्भबहुव्रीहिः</div>


<p><span class="section">अर्थः॥</span> 

<div>अजन्तस्य अङ्गस्य वृद्धिः भवति, ञिति णिति च प्रत्यये परतः॥</div>


<p><span class="section">उदाहरणम्॥</span> 

<div>ञिति - एकस्तण्डुलनिचायः। द्वौ शूर्पनिष्पावौ। कारः, हारः।
णिति - गौः, गावौ, गावः। सखायौ, सखायः। जैत्रम्, यौत्रम्, च्यौत्नः॥</div>


<div class="heading">काशिका-वृत्तिः</div>

<div>अचो ञ्णिति  <span class="sUtramIndex">७।२।११५</span> </div><p><div>अजन्तस्य अङ्गस्य ञिति णिति च प्रत्यये वृद्धिर् भवति। ञिति  एकस्तण्डुलनिश्चायः। द्वौ शूर्पनिष्पावौ। कारः। हारः। णिति  गौः, गावौ, गावः। सखायौ, सखायः। जैत्रम्। यौत्रम्। च्यौत्नः। जयतेर् यौतेश्च उणादयो बहुलम् <span class="sUtramIndex"><a href="3.3.1.htm">३।३।१</a></span> इति ष्ट्रन् प्रत्ययः। च्यवतेरपि त्नण्। </div>


<div class="heading">लघु-सिद्धान्त-कौमुदी</div>

<div>अचो ञ्णिति <span class="sUtramIndex">१८२, ७।२।११५</span> </div><p><div>अजन्ताङ्गस्य वृद्धिर्ञिति णिति च परे। सखायौ। सखायः। हे सखे। सखायम्। सखायौ। सखीन्। सख्या। सख्ये॥</div>


<div class="heading">न्यासः</div>

<div>अचो ञ्णिति। <span class="sUtramIndex">, ७।२।११५</span> </div><p><div>&quot;निश्चायनिष्पावौ&quot; [&quot;एकसतण्डुलनिश्चायः, द्वौ शूर्पनिष्पावौ&quot;--काशिका] इति। निष्पूर्वाच्चिनीतेः, पुनातेश्च &quot;परिमाणाख्यायां सर्वेभ्यः&quot; <span class="sUtramIndex"><a href="3.3.20.htm">३।३।२०</a></span> इति धञ्()। &quot;इदुपधस्य चाप्रत्ययस्य&quot; <span class="sUtramIndex"><a href="8.3.41.htm">८।३।४१</a></span> इति विसर्जनीयषत्वम्()। &quot;कारः, हारः&quot; इति। कृञः ह्मञश्च भावे घञ्()। 
&quot;गौः, गावो गावः&quot; इति। &quot;गोतो णित्()&quot; <span class="sUtramIndex"><a href="7.1.90.htm">७।१।९०</a></span> इति सर्वनामस्थानस्य णित्त्वम्()। &quot;सखायौ, सखायः&quot; इति। अत्रापि &quot;सख्युरसम्बुद्धौ&quot; <span class="sUtramIndex"><a href="7.1.92.htm">७।१।९२</a></span> इति। &quot;जयतेः, यौतेश्च&quot; इति। &quot;जि जये&quot; (धा।पा।५६१), &quot;यु मिश्रणे&quot; [&quot;मिश्रणेऽमिश्रणे च&quot;--धा।पा।] (धा।पा।१०३३)। &quot;च्यवतेः&quot; इति।<span class="prashna"> &quot;च्युङ छ्युङ्? </span><span class="prashna">ज्युङ्? </span><span class="prashna">प्रुङ्? </span><span class="prashna">प्लुङ्? </span>गतौ&quot;[नास्ति--धा।पा।] (धा।पा।९५५-९५८)। अज्ग्रहणमनिकोऽपि यथा स्यात्()--गोरिति।<span class="prashna"> ननु णित्करणसामथ्र्यादेव तत्र भविष्यति? </span>नैतदस्ति;<span class="prashna"> अस्ति ह्रन्यत्? </span>णित्करणस्य प्रयोजनम्(),<span class="prashna"> किं तत्()? </span>गावौ, गाव इत्यवादेशे कृते &quot;अत उपधायाः&quot; <span class="sUtramIndex"><a href="7.2.116.htm">७।२।११६</a></span> इति वृद्धिर्यथा स्यात्()। यद्येवम्(),<span class="prashna"> गौरित्यत्रागुणविषये वृद्धिरियं कृतार्थेति कारयतीत्यादिषु परत्वाद्गुणेन बाध्येत? </span>णित्करणसामथ्र्यान्न भविष्यतीति। एतच्चानुत्तरम्(); &quot;णेरनिटि&quot; (६।४।<span class="prashna">५१) इत्येवमादौ णित्करणस्य चरितार्थत्वात्()? </span>नैष दोषः; आचार्यप्रवृत्तिज्र्ञापयति--गुणविषयेऽपि वृद्धिरभवतीति; यदयं जागत्र्तर्वृद्धिविषये प्रतिषेधविषये च &quot;जाग्रोऽविचिण्णल्ङित्सु&quot; <span class="sUtramIndex"><a href="7.3.85.htm">७।३।८५</a></span> इति पुनर्गुम आरभ्यते। यदि हि गुणविषये वृद्धर्न स्यात्(), तदा जागरयतीत्यादिषु गुणोऽस्त्येवेति तद्विषये गुणारम्भोऽनर्थकः स्यात्()। वृद्धिविषयता चारम्भस्य चिण्णलोः प्रतिषेधाद्विज्ञायते। अथ योगविभागः किमर्थः,<span class="prashna"> न &quot;ञ्णित्यत उपथायाः&quot; इत्येदोच्येत? </span>अशक्यमेवं वक्तुम्(); एवं ह्रुच्यमाने यद्यपि गावो, गाव इत्यत्रावादेशे कृते चायकः, लावक इत्यत्र गुणे कृतेऽयवादेशयोः कृतयोः सिध्यति--गौः, सखायौ; जैत्रमित्यादौ तु न सिध्यति;<span class="prashna"> अयवादेशयोर्गुणस्य च यथायोगमसम्भवात्? </span>स्माद्यथायोगं योगविभागः कत्र्तव्यः॥ 

</div>


<div class="heading">बाल-मनोरमा</div>

<div>अचोञ्णिति <span class="sUtramIndex">२५२, ७।२।११५</span> </div><p><div>अचोञ्णिति। ञ् च ण् चञ्णौ, तौ इतौ यस्य तत् ञ्णित्। &quot;मृजेः&quot; इत्यतो &quot;वृद्धि&quot;रित्यनुवर्तते। &quot;अङ्गस्ये&quot;त्यधिकृतमचा विशेष्यते। ततस्तदन्तविधिः। तदाह-अजन्तस्येत्यादिना। स्थानसाम्यादिकारस्य वृद्धिरैकारः। तस्य आयादेश इत्यभिप्रेत्याह-सखायाविति। एवं-सखायः। सखायं सखायौ। सखीनिति शसि हरिवद्रूपम्। असर्वनामस्थानत्वाण्णित्त्वाऽभावान्न वृद्धिः। घिसंज्ञाऽभावादिति। &quot;शेषो घ्यसखी&quot;त्यत्र असखीति पर्युदासादिति भावः। न तत्कार्यमिति। घिप्रयुक्तकार्यं नेत्यर्थः। सख्येति। सखि-आ इति स्थिते घित्वाऽभावादाङो नाऽस्त्रियामिति नाभावाऽभावे यणि रूपम्। सख्ये इति। सखि-ए इति स्थिते घित्वाऽभावात् &quot;घेर्ङिती&quot;ति गुणाऽभावे यणि रूपम्। ङसिङसोः-सखि अस् इति स्थिते घित्वाऽभावात् &quot;घेर्ङिती&quot;ति गुणाऽभावे यणि सख्यस् इति स्थिते। <P></div>


<div class="heading">तत्त्व-बोधिनी</div>

<div>अचो ञ्णिति <span class="sUtramIndex">२१३, ७।२।११५</span> </div><p><div>अचोञ्णिति। &quot;मृजेर्वृद्धि&quot;रित्यतो &quot;वृद्धि&quot;रित्यनुवर्तते, &quot;अङ्गस्ये&quot;ति चानुवृत्तमचा विशेष्यते, विशेषणेन तदन्तविधिरित्याशयेन व्याचष्टे---अजन्ताङ्गस्येति। <P></div>


</body></html>