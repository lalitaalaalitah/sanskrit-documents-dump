<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.3.83.htm">पूर्वम्: ७।३।८३</a></div><div class="sUtramIndexAnantaram"><a href="7.3.85.htm">अनन्तरम्: ७।३।८५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

सार्वधातुकार्धधातुकयोः॥ <span class="sUtramIndex"><a href="GoToSutram\7.3.84">७।३।८४</a></span>


<p><span class="section">पदच्छेदः॥</span> 

सार्वधातुकार्धधातुकयोः <span class="vibhaktiH">७।२</span>  <a class="anuvRittiH-adhaH" href="7.3.86.htm">८६</a> गुणः <span class="vibhaktiH">१।१</span>  <a class="anuvRittiH-upari" href="7.3.82.htm">८२</a> अङ्गस्य <span class="vibhaktiH">६।१</span>  <a class="anuvRittiH-upari" href="6.4.1.htm">६।४।१</a> 

<p><span class="section">समासः॥</span> 

<div>सार्वधातुकश्च आर्धधातुकश्च सार्वधातुकार्धधातुके, तयोः ॰ इतरेतरद्वन्द्वः।</div>


<p><span class="section">अर्थः॥</span> 

<div>सार्वधातुके आर्धधातुके च प्रत्यये परतः एगन्तस्य अङ्गस्य गुणः भवति।</div>


<p><span class="section">उदाहरणम्॥</span> 

<div>सार्वधातुके -- तरति, नयति, भवति। आर्धधातुके -- कर्त्ता, चेता, स्तोता।</div>


<div class="heading">काशिका-वृत्तिः</div>

<div>सार्वधातुकाऽर्धधातुकयोः  <span class="sUtramIndex">७।३।८४</span> </div><p><div>सार्वधातुके आर्धधातुके च प्रत्यये परतः इगन्तस्य अङ्गस्य गुणो भवति। तरति। नयति। भवति। आर्धधातुके  कर्ता। चेता। स्तोता।<span class="prashna"> सार्वधातुकार्धधातुकयोः इति किम्? </span>अग्नित्वम्। अग्निकाम्यति। यदि हि प्रत्यये सङि इति वा उच्येत, इह अपि स्यात्। </div>


<div class="heading">लघु-सिद्धान्त-कौमुदी</div>

<div>सार्वधातुकार्धधातुकयोः <span class="sUtramIndex">३९०, ७।३।८४</span> </div><p><div>अनयोः परयोरिगन्ताङ्गस्य गुणः। अवादेशः। भवति। भवतः॥</div>


<div class="heading">न्यासः</div>

<div>सार्वधातुकार्धधातुकयोः। <span class="sUtramIndex">, ७।३।८४</span> </div><p><div>&quot;चेता, स्तेता&quot; इति। तृच्()। &quot;ऋदुशनस्पुरोदंसोऽनेहसाञ्च&quot; <span class="sUtramIndex"><a href="7.1.94.htm">७।१।९४</a></span> इत्यनङ्(), &quot;सर्वनामस्थाने&quot; <span class="sUtramIndex"><a href="6.4.8.htm">६।४।८</a></span> इत्यादिना दीर्घः।<span class="prashna"> 
&quot;सार्वधातुकार्धधातुकयोरिति किम्()&quot;? </span>इति।<span class="vArtikA"> एवं मन्यते--प्रत्यय इति वक्तव्यम्(), सङीति वा, एवं ह्रुच्यमाने भवतीत्यादौ गुणः सिद्ध एव, सङीति प्रत्याहारग्रहणं सनः सकारादारभ्य महिङो ङकारेण</span>। &quot;अग्नित्वम्()&quot; इति। &quot;तस्य भावस्त्वतलौ&quot; <span class="sUtramIndex"><a href="5.1.118.htm">५।१।११८</a></span> इति त्वप्रत्ययः। &quot;अग्निकाम्यति&quot; इति। &quot;काम्यच्च&quot; <span class="sUtramIndex"><a href="3.1.9.htm">३।१।९</a></span> इति काम्यच्()। &quot;यदि इत्यादि। यदि प्रत्यय इत्युच्येत, त्वाकाम्यचोरपि स्यात्()। अथापि सङीत्युच्येत, काम्यचि स्यात्(); तस्यापि प्रत्याहरेऽन्तर्भावात्()॥ 

</div>


<div class="heading">बाल-मनोरमा</div>

<div>सार्वधातुकाद्र्धधातुकयोः <span class="sUtramIndex">१८, ७।३।८४</span> </div><p><div>भू-अ-ति-इति स्थिते--सार्वधातुकाद्र्ध। &quot;इको गुणवृद्धी&quot; इति परिभाषया &quot;इक&quot; इत्युपस्थितेन अङ्गस्येत्यधिकृतं विशेष्यते। तदन्तविधिः। &quot;मिदेर्गुण&quot; इत्यस्माद्गुण इत्यनुवर्तते। तदाह--अनयोरित्यादिना। तथा च ऊकारस्य गुण ओकारः। अवादेश इति। &quot;ओकारस्येटति शेषः। तथा च परिनिष्ठितं रूपमाह-- भवतीति। भवत इति। कर्तृद्वित्वविवक्षायां भूधातोर्लस्तसादेशे च कृते--झोऽन्तः।<P><P></div>


</body></html>