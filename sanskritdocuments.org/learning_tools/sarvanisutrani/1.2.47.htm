<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="1.2.46.htm">पूर्वम्: १।२।४६</a></div><div class="sUtramIndexAnantaram"><a href="1.2.48.htm">अनन्तरम्: १।२।४८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ह्रस्वो नपुंसके प्रातिपदिकस्य॥ <span class="sUtramIndex"><a href="GoToSutram\1.2.47">१।२।४७</a></span>


<p><span class="section">पदच्छेदः॥</span> 

ह्रस्वः <span class="vibhaktiH">१।१</span>  <a class="anuvRittiH-adhaH" href="1.2.48.htm">४८</a> नपुंसके <span class="vibhaktiH">७।१</span> प्रातिपदिकस्य <span class="vibhaktiH">६।१</span>  <a class="anuvRittiH-adhaH" href="1.2.48.htm">४८</a> 

<p><span class="section">अर्थः॥</span> 

<div>नपुंसकलिङ्गेऽर्थे वर्त्तमाने यत् प्रातिपदिकं तस्य ह्रस्वः भवति॥ अत्र {अचश्च (१।२।२८)} इति परिभाषासूत्रम् उपतिष्ठते, तेन अजन्तस्य प्रातिपदिकस्य ह्रस्वः भवति॥</div>


<p><span class="section">उदाहरणम्॥</span> 

<div>अतिरि कुलम्, अतिनु कुलम्॥</div>


<div class="heading">काशिका-वृत्तिः</div>

<div>ह्रस्वो नपुंसके प्रातिपदिकस्य  <span class="sUtramIndex">१।२।४७</span> </div><p><div>नपुंसकलिङ्गे ऽर्थे यत् प्रातिपदिकं वर्तते तस्य ह्रस्वो भवति आदेशः अलो ऽन्यस्य अचः। अतिरि कुलम्। अतिनु कुलम्।<span class="prashna"> नपुंसके इति किम्? </span>ग्रामणीः। सेनानीः।<span class="prashna"> प्रातिपदिकस्य इति किम्? </span>काण्डे तिष्ठतः। कुड्ये तिष्ठतः। प्रातिपदिकग्रहणसामर्थ्यतेकाऽदेशः पूर्वस्य अन्तवन्न भवति। </div>


<div class="heading">न्यासः</div>

<div>ह्यस्वो नपुंसके प्रातिपदिकस्य। <span class="sUtramIndex">, १।२।४७</span> </div><p><div>&quot;नपुंसकलिङ्गे&quot; इति। नुपुंसकं लिङ्गं यस्येति बहुव्रीहिः। स पुनर्नपुंसकलिङ्गोऽर्थो द्रव्यभूतो वेदितव्यः; न पुंसकिलिङ्गस्य द्रव्यधर्मत्वात्। &quot;अलोऽन्त्यस्य&quot; इति। &quot;अलोऽन्त्यस्य&quot; <span class="sUtramIndex"><a href="1.1.51.htm">१।१।५१</a></span> इति परिभाषा।
&quot;ग्रामणीः&quot; इति। &quot;सत्सूद्विष&quot; <span class="sUtramIndex"><a href="3.2.61.htm">३।२।६१</a></span> इत्यादिना क्विप्। &quot;अग्रग्रामाभ्यां च&quot; (का।वा।५०६४) इत्युपसंख्यानाण्णत्वम्। काण्डे, कुड()ए-- इत्यत्रापि &quot;अप्रत्ययः&quot; इति प्रतिषेधात्प्रातिपदिकसंज्ञा नास्ति, तेन ह्यस्वत्वं न भवति। ननु च प्रातिपदिकाप्रातिपदकयोरेकादेशोऽन्तादिवद्भावात् प्रातिपदिकग्रहणेन गृह्रते, ततश्च क्रियमाणे प्रातिपदिकग्रहणे ह्यस्वत्वं प्राप्नोतीत्यत आह-- &quot;प्रातिपदिकगर्हणसमथ्र्यात्&quot; इत्यादि। इह यदन्तवद्भावः स्यात्, प्रातिपदिकगर्हणमनर्थकं स्यात्,व्यवच्छेद्याभावादिति भावः॥

</div>


<div class="heading">बाल-मनोरमा</div>

<div>ह्यस्वो नपुंसके प्रातिपदिकस्य <span class="sUtramIndex">३१६, १।२।४७</span> </div><p><div>अथ आदन्ताः। श्रियं पातीति श्रीपाशब्दो वि()आपाशब्दवद्विजन्तः क्विबन्तो वा। तस्य न पुंसकत्वे ह्यस्वविधानमाह--ह्यस्वो नपुंसके। ह्यस्वश्रुत्योपस्तितेनाऽच इत्यनेन प्रातिपदिकस्य विशेषणात्तदन्तविधिरित्याह--क्लीब इत्यादिना। नच कुले इति द्विवचने एकादेशस्य पूर्वान्तत्वेन ग्रहणादजन्तप्रातिपदिकत्वाद्ध्रस्वः स्यादिति वाच्यम्, अर्थवदधातुरित्यतः प्रातिपदिकग्रहणानुवृत्तौ पुनः प्रातिपदिकग्रहणेनाऽन्तवद्भावतः प्रातिपदिकत्वे ह्यस्वाऽभावबोधनात्। ज्ञानवदिति। ह्यस्वविधानाद्दीर्घान्तत्वप्रयुक्तो न कश्चिद्विशेष इति भावः। &quot;जश्शसोः शिः&quot;। श्रीपाणीति रूपम्। भिन्नपदस्थत्वेऽपि &quot;एकाजुत्तरपदे णः&quot; इति णत्वप्रवृत्तेः। श्रीपेण। इनादेशे गुणे तस्य पूर्वान्तत्वादुत्तरपदस्य एकाच्त्वात्स्यादेव णत्वम्। श्रीपायेति। श्रीपाशब्दस्य &quot;ह्यस्वो नपुंसके&quot; इति ह्यस्वत्वे ङेर्यादेशे &quot;सुपि चे&quot;ति दीर्घे रूपम्। संनिपातपरिभाषा तु कष्टायेति निर्देशान्न प्रवत्र्तत इति प्रागुक्तम्। नन्वत्र ह्यस्वत्वे कृतेऽपि &quot;पे&quot;त्यस्य एकदेशविकृतन्यायेन धातुत्वानपायाद्दीर्घे कृते आकारान्तत्वाच्च &quot;आतो धातोः&quot; इत्याल्लोपः स्यात्, यादेशस्य स्वतो यकारादितया स्थानिवत्त्वेन स्वादिप्रत्ययतया च तस्मिन् परे भत्वस्यापि सत्त्वादित्यत आह-अत्र संनिपातेति। ननूपजीव्यविघातकं प्रति उपजीवकं निमित्तं न भवतीति संनिपातपरिभाषया लभ्यते। प्रकृतेच अदन्तमुपजीव्य प्रवृत्तस्य यादेशस्य आल्लोपं प्रति कथं न निमित्तत्वम्। यादेशस्य आकारमुपजीव्य प्रवृत्तत्वाऽभावेन आकारलोपं प्रति निमित्तत्वे बाधकाऽभावादिति चेत्, मैवम्-यादेशस्तावद्ध्रस्वमवर्णमुपजीव्य प्रवर्तते, तद्विधावत इत्यनुवृत्तेः। ततश्च ह्यस्वत्वमवर्णत्वं च समुदितं यादेशस्योपजीव्यम्। तत्र कष्टायेति निर्देशात्संनिपातपरिभाषां बाधित्वा कृते।ञपि दीर्घे ह्यस्वत्वांश एव निवृत्तः। अवर्णत्वांशस्त्वनुवृत्त एव। तस्याप्याल्लोपेन निवृत्तौ उपजीव्यविघातः स्यादेवेति भवेदेव संनिपातपरिभाषाविरोधः। अतो न भवत्याल्लोप इति कौस्तुभे समाहितम् &quot;इको गुणवृद्धी&quot; इत्यत्र। वस्तुतस्त्वातो धातोरित्यत्र लक्षणप्रतिपदोक्त परिभाषया प्रतिपदोक्त एवाकारान्तदातुर्गृह्रते। इह तु पाधातोह्र्यस्वत्वे तु पुनर्दीर्घे सति अवगम्यमानं पास्वरूपं लाक्षणिकमेवेति न तस्यात्र ग्रहणमित्यास्तां तावत्। इत्यादन्ताः। <P></div>


<div class="heading">तत्त्व-बोधिनी</div>

<div>ह्यस्वो नपुंसके प्रातिपदिकस्य <span class="sUtramIndex">२७८, १।२।४७</span> </div><p><div>ह्यस्वो नपुंसके। इह ह्यस्वश्रुत्योपस्थितेनाऽच इत्यनेन प्रातिपदिकविशेषमात्तदन्तविधिरित्यह--अजन्तस्येति। प्रातिपदिकस्याच इति वैयधिकरण्येन व्याख्यायां तु &quot;सुवाग्ब्राआहृआणकुल&quot;मित्यत्रातिप्रसङ्गः स्यात्। एतच्च &quot;अचश्चे&quot;ति सूत्र एवास्माभिः स्पष्टीकृतम्। प्रातिपदिकस्येति किम्()। काण्डे। कुड()ए। ज्ञानवादिति। श्रीपाणी&quot;त्यादौ &quot;एकाजुत्तरपदे&quot;इति णत्वं तु विशेषः। श्रीपेणे&quot; त्यत्रापीनादेशेन सहाद्गुणे कृते एकादेशस्य पूर्वान्तत्वेन ग्रहणात् &quot;अचः परस्मि&quot;न्निति सूत्रे पूर्वस्माद्विधिः पूर्वविधिरिति पञ्चमीसमासपक्षाश्रयेण स्थानिवत्त्वाद्वा एकाजुत्तरपदमस्तीति स्यादेव णत्वम्। संनिपातेति। अवर्णमाश्रित्य कृतो यादेशः कथमवर्णलोपे निमित्तं स्यात्। न च &quot;सुपि चे&quot;ति दीर्घार्थं संनिपातपरिभाषाया अनित्यात्वाभ्युपगम आवश्यक एवेति वाच्यम्, &quot;कष्टाये&quot;ति निर्देशेन दीर्घविधौ अनित्यात्वाभ्युपगमेऽप्यवर्णलोपे कार्ये तदनभ्युपगमात्। कृतेऽपि दीर्घे ह्यस्वव्यक्त्यपायेऽप्यत्वजातेरनपायादिति दिक्। एतेन &quot;श्रीपशब्दान्ङयि श्रीत्ये&quot;ति केषाञ्चिद्व्याख्यानं परास्तम्।<P></div>


</body></html>