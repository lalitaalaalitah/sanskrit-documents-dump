<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="8.4.19.htm">पूर्वम्: ८।४।१९</a></div><div class="sUtramIndexAnantaram"><a href="8.4.21.htm">अनन्तरम्: ८।४।२१</a></div>&nbsp;


<div class="heading">सूत्रम्</div>

उभौ साभ्यासस्य॥ <span class="sUtramIndex"><a href="GoToSutram\8.4.20">८।४।२०</a></span>


<div class="heading">काशिका-वृत्तिः</div>

<div>उभौ साभ्यासस्य  <span class="sUtramIndex">८।४।२१</span> </div><p><div>साभ्यासस्य अनितेः उपसर्गस्थान् निमित्तादुत्तरस्य उभयोः नकारयोः णकार आदेशो भवति। प्रणिणिषति। प्राणिणत्। पराणिणिषति। पराणिणत्।<span class="prashna"> पूर्वत्रासिद्धीयम् अद्विर्वचने इत्येतस्मिन् सति पूर्वेण एव कृतणत्वस्य द्विर्वचने कृते सिद्धम् एतदन्तरेण अपि वचनम्? </span>एतत् तु नाश्रयितव्यम् इति सूत्रम् इदम् आरभ्यते। तेन ञौजढतिति सिद्धं भवति। </div>


<div class="heading">न्यासः</div>

<div>उभौ साभ्यासस्य। <span class="sUtramIndex">, ८।४।२०</span> </div><p><div>नकारोऽयमडादोनामेकोऽपि न भवतीति। ततो द्विवचने कृते सत्यभ्यासनकारेण व्यवहितत्वादितरस्य नकारस्य न स्यात्(), इष्यते च।<span class="prashna"> तस्मात्? </span>तस्यापि यथा स्यादितीदमारम्यते। &quot;प्राणिणिषति&quot; इति। सम्(), इट्(), &quot;अजादेर्द्वितीयस्य&quot; <span class="sUtramIndex"><a href="6.1.2.htm">६।१।२</a></span> इति &quot;सम्यङोः&quot; <span class="sUtramIndex"><a href="6.1.9.htm">६।१।९</a></span> इत्यनेन निशब्दो द्विरुच्यते। &quot;प्राणिणत्()&quot; इति। ण्यन्ताल्लुङ्(), णिलोपः, तस्य &quot;द्विर्वचनेऽचि&quot; <span class="sUtramIndex"><a href="1.1.58.htm">१।१।५८</a></span> इति स्थानिवद्भावान्निशब्दस्य द्विर्वचनम्()। 
&quot;पूर्वत्रासिद्धीयम्()&quot; इत्यादि। &quot;पूर्वात्रासिद्धीयमद्विरवचने&quot; (जै।प।वृ।<span class="prashna">७०) इत्येतस्मिन्नसति द्विर्वचन कत्र्तव्ये णत्वस्यासिद्धत्वात्? </span>प्राग्द्धिर्वचनेन भवितव्यम्()।<span class="prashna"> अत्रास्मिन्? </span>सूत्रेऽसति प्रथमेन नकारेम व्यवाये द्वितीयस्य &quot;अनितेः&quot; <span class="sUtramIndex"><a href="8.4.19.htm">८।४।१९</a></span> इत्यनेन णत्वं न स्यादिति प्राणिणिषतीत्यादि न सिध्यति। अ()स्मस्तु &quot;पूर्वत्रासिद्धम्()&quot; <span class="sUtramIndex"><a href="8.2.1.htm">८।२।१</a></span> इत्यस्यापवादे सति &quot;अनितेः&quot; <span class="sUtramIndex"><a href="8.4.19.htm">८।४।१९</a></span> इत्यनेन परत्वाण्णत्वमेव क्रियते।<span class="prashna"> ततः कृतण्त्वस्य द्विर्वचने कृते सिद्धमेवैतदन्तरेणाप्येतत्? </span>सूत्रम्()। यद्येवम्(),<span class="prashna"> किमर्थमिदमारभ्यते? </span>इत्यत आह--&quot;एतत्तु&quot; इत्यादि। शक्यार्थे कृत्यः। इतिकरणो हेतौ। तु शब्दोऽयभवधारणे। यस्मात्तदपवादवचनं नैव शक्याश्रयितुम्(),<span class="prashna"> तस्मात्? </span>सूत्रमिदमारभ्यते। यदि हि तदेदाश्रीयेत,[&quot;तदेवाश्रीयते&quot;--प्रांउ।पाठः] तदेदं सूत्रं न कत्र्तव्यं स्यात्(), ततश्चास्यापवादवचनस्यासर्वविषयता न विज्ञायते।<span class="prashna"> एवमूढमाख्यदौजढदित्यत्र पूर्वत्रासिद्धस्याभावाड्ढत्वादीनमसिद्धत्वात्? </span>&quot;हत्()&quot; इत्र्येतस्य द्विर्वचनं न स्यात्()। अ()स्मस्तु सूत्रे सति तस्यापवादवचनस्यासर्वविषयता विज्ञायते।<span class="prashna"> तेनौजढवित्यत्र ढत्वादीनामसिद्धत्वात्? </span>&quot;हत्()&quot; इत्येतस्य द्विर्वचनं भवति। 
अतोभाविति किमर्थम्(), यावता पूर्वस्य नकारस्य पूर्वसूत्रेणैव णत्वं सिद्धम्(), इतरस्य त्वारम्भसामथ्र्यात्()।<span class="prashna"> अन्तरेणापि &quot;उभौ&quot; इति वचनं णकारस्य व्यवायेप्यनेन भविष्यति? </span>एवं मन्यते--&quot;साभ्यासस्य&quot; इत्येतावत्युच्यमाने यथा &quot;अजादेर्द्वितीयस्य&quot; <span class="sUtramIndex"><a href="6.1.2.htm">६।१।२</a></span> इति द्विर्वचनमारभ्यमाणं प्रथमद्विर्वचनस्यापवादौ विज्ञायते तथेहाप्यनडादिव्यवाये द्वितीयस्य नकारस्य णत्वमारभ्यमाणं पूर्वस्यापवादो विज्ञायते। 
&quot;साभ्यासस्य&quot; इति वचनं विस्पष्टार्थम्(); उभावित्यनेनैव सिद्धत्वात्()। न ह्रनभ्यासस्यानितेरुभौ नकारौ सम्भवतः॥ 

</div>


<div class="heading">बाल-मनोरमा</div>

<div>उभौ साभ्यासस्य <span class="sUtramIndex">४३३, ८।४।२०</span> </div><p><div>उभौ साभ्यासस्य। अनितेरित्यनुवर्तते। &quot;अन प्राणने&quot; इति धातोरित्यर्थः। &quot;रषाभ्यां नो णः&quot; इत्यधिकृतम्। &quot;उपसर्गादसमासेऽपी&quot;त्यत उपसर्गादित्यनुवर्तते। तदाह -- साभ्यासस्येत्यादिना। निमित्ते सतीति। उपसर्गस्थे रेफे सतीत्यर्थः। प्राणिणदिति। प्र अन् इ अ त् इति स्थिते &quot;अनिते&quot; रिति णत्वस्याऽसिद्धत्वान्नीत्यस्य द्वित्वे उत्तरखण्डे नकारस्याभ्यासनकारेण व्यवदानाण्णत्वे अप्राप्ते उभयोर्नकारयोरनेन णत्वमित्यर्थः। न च &quot;पूर्वत्राऽसिद्धीयमद्विर्वचने&quot; इति निषेधाद्द्वित्वे कर्तव्ये णत्वस्याऽसिद्धत्वविरहेण परत्वात्कृते णत्वे ततः पश्चाद्द्वित्वे &quot;प्राणिण&quot;दिति सिद्धमिति वाच्यम्, अत एव &quot;पूर्वत्राऽसिद्धीयमद्विर्वचने&quot; इत्यस्याऽनित्यत्वविज्ञानात्।तेन &quot;ऊर्णुनावे&quot;त्यत्र णत्वात् पूर्वमेव नुशब्दस्य द्वित्वे कृतेऽभ्यासोत्तरखण्डे णत्वाऽबावसिद्धिरित्यन्यत्र विस्तरः।<P><P></div>


<div class="heading">तत्त्व-बोधिनी</div>

<div>उभौ साभ्यासस्य <span class="sUtramIndex">३७७, ८।४।२०</span> </div><p><div>उभौ सा। &quot;रषाभ्याटमिति सूत्रे &quot;न&quot;इति षष्ठ()न्तं प्रथमाद्विवनान्ततया विपरिणम्यत इत्याह-- उभौ नकाराविति। ननु &quot;साऽभ्यास्ये&quot; त्युक्त्या उभयोरपि भविष्यतीत्युभौग्रहणं व्यर्थमिति चेत्, अत्राहुः-- साहित्यमात्रं विवक्षितं न तुल्ययोग इत्यभ्युपगमे द्वयोर्युगपन्न सिध्येदित्युभौग्रहणम्। न च तुल्ययोगविवक्षायां &quot;तेन सहेति तुल्योगे&quot; इति समासोऽत्र न स्यादिति शङ्क्यं, &quot;तुल्ययोगग्रहणं प्रायिकं, सकर्मकः सलोमक&quot; इत्युक्तत्वादिति। कैयटे तु-- &quot;उभावित्यस्मिन्नसति साभ्यासस्याऽनितेर्णो भवतीत्युच्यमाने वचनसामथ्र्याच्च &quot;पूर्वत्रासिद्धीयमद्विर्वचने&quot; इत्यनाश्रीयमामे?कृतणत्वस्य द्विर्वचने कृते अनन्तरस्याऽनितेरिति पूर्वेणैव णत्वस्य सिद्धत्वाद्व्यवहितनकारार्थमिदं णत्वं स्यात्, अनन्तरस्य तु तक्रकौण्डिन्यन्यायेन न स्यादिति उभावित्युच्यते&quot; इति स्थितम्। साभ्यासस्येति किम्?। प्राण् नमति। असत्यस्मिन् &quot;अनिते&quot;रिति षष्ठी संबन्धसामान्ये स्यात्।ततश्चानन्तर्यादिसंबन्धोऽपि गृह्रेत। सति त्वस्मिन्नवयवावयविभावसंबन्धो लभ्यते। अतोऽर्थवत्साभ्यासग्रहणम्। यदि त्विष्टानुरोधेनाऽनितेरिति षष्ठीजनम्। इह पूर्वं णत्वं कृत्वा द्वित्वे क#ऋते प्राणिणदित्यादिसिद्धावयमारम्भः &quot;पूर्वत्रासिद्धीयमद्विर्वचने&quot;इत्स्याऽनित्यत्वज्ञापनार्थः। तेन ऊर्णुनावेत्यत्र णत्वात्पूर्वमेव नुशब्दस्य द्वित्वादभ्यासोत्तरखण्डे णत्वाऽभावः सिद्धः।<P><P></div>


</body></html>