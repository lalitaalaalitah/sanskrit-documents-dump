<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="8.3.29.htm">पूर्वम्: ८।३।२९</a></div><div class="sUtramIndexAnantaram"><a href="8.3.31.htm">अनन्तरम्: ८।३।३१</a></div>&nbsp;


<div class="heading">सूत्रम्</div>

नश्च॥ <span class="sUtramIndex"><a href="GoToSutram\8.3.30">८।३।३०</a></span>


<div class="heading">काशिका-वृत्तिः</div>

<div>नश् च  <span class="sUtramIndex">८।३।३०</span> </div><p><div>नकारान्तात् पदातुत्तरस्य सकारस्य वा धुडागमो भवति। भवान्त्साये, भवान् साये। महान्त्साये, महान् साये। धुटः चर्त्वस्य च असिद्धत्वात् नश्छव्यप्रशान् <span class="sUtramIndex"><a href="8.3.7.htm">८।३।७</a></span> इति रुत्वं न भवति। </div>


<div class="heading">लघु-सिद्धान्त-कौमुदी</div>

<div>नस्च <span class="sUtramIndex">८७, ८।३।३०</span> </div><p><div>नान्तात्परस्य सस्य धुड्वा। सन्त्सः, सन्सः॥</div>


<div class="heading">न्यासः</div>

<div>नश्च। <span class="sUtramIndex">, ८।३।३०</span> </div><p><div>चकारो धुडित्यनुकर्षणार्थः। ननु च स्वरितत्वादेवानुवर्त्तिष्यते, न चोत्तरत्रानुवर्त्तिष्यते, आगमान्तरस्योपादानात्(),<span class="prashna"> अस्वरितत्वाद्वा? </span>सत्यमेतत्(); प्रतिपत्तिगौरवं तु मन्दधियां स्यात्()। अथ भवान्त्साय इत्यत्र धुटश्चात्वे कृते &quot;नश्छव्यप्रशान्()&quot; (८।३।<span class="prashna">७) इति रुः कस्मान्न भवति? </span>इत्याह--&quot;धुटश्चत्र्वस्य चासिद्धत्वात्()&quot; इत्यादि। यदि केवलस्य चत्वेस्य धुटो वासिद्धत्वं स्यात्(), तथापि रुत्वप्राप्तेरसम्भव एव, किं पुनरुभयोरसिद्धत्वे सतीति रुत्वप्राप्तेरत्यन्तासभ्भवं दर्शयितुमुभयोग्र्रहणम्()।<span class="prashna"> क्वचित्? </span>&quot;घुटश्चत्र्वस्यासिद्धत्वात्()&quot; इति पाठः। तत्राप्ययमर्थो वेदितव्यः--विनापि हि चकारेण तदर्थो गम्यते, यताहरहर्नयमानो वैवस्थतो गाम()आं पुरुषं पशुमित्यादौ वाक्ये। अथ वा--अस्मि पाठे धुटो यच्चार्त्वं तस्यासिद्धत्वादित्यर्थः। ननु धुडप्यसिद्ध एव,<span class="prashna"> तत्? </span><span class="prashna">कुतश्चत्र्वस्यासिद्धावमुच्यते? </span><span class="prashna">पुनर्धुटोऽपि? </span>नैतत्(); सत्यपि धुटि विना चर्त्वेन रुत्वप्रप्तिरेव नास्ति।<span class="prashna"> ततो यस्मिन्? </span>सति रुत्वमादाङक्यते, तस्यासिद्धत्वं युक्तनुक्तमिति भावः। कथं पुनः सत्यपि चत्र्वस्यासिद्धत्वे रुत्वमाक्षङ्()कितम्(), यावताऽम्परे छवि तदुच्यते,<span class="prashna"> न चेहाम्परत्वमस्ति? </span>भूतपूर्वेणोकारेणाम्परत्वमस्तीति युगतमाशङकितम्()। ननु च साम्प्रतिकाभावे भूतपूर्वगतिर्भवति,<span class="prashna"> अस्ति साम्प्रतिकत्वमन्यत्राम्परत्वं रुत्वस्य? </span>सत्यमेतत्(); अध्यारोप्यैवमुक्तम्(); एवं मन्यते--भवतु नाम, भूतपूर्वेणोकारेणाम्परत्वं प्रसज्यत इत्याह--&quot;धुटश्मत्र्वस्यासिद्धत्वात्()&quot; इति॥

</div>


<div class="heading">बाल-मनोरमा</div>

<div>नश्च <span class="sUtramIndex">१३२, ८।३।३०</span> </div><p><div>नश्च। &quot;सि धुट्&quot; इति, &quot;वे&quot;ति चानुवर्तते। न इति पञ्चमी। तस्मादित्युत्तरस्येति परिभाषया सीति षष्ठी सम्पद्यते। तदाह-नकारान्तात्परस्येति। सन्त्स इति। धुटि धस्य चत्र्वम्।<P></div>


</body></html>