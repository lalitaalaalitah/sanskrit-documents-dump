<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.2.138.htm">पूर्वम्: ३।२।१३८</a></div><div class="sUtramIndexAnantaram"><a href="3.2.140.htm">अनन्तरम्: ३।२।१४०</a></div>&nbsp;


<div class="heading">सूत्रम्</div>

ग्लाजिस्थश्च क्स्नुः॥ <span class="sUtramIndex"><a href="GoToSutram\3.2.139">३।२।१३९</a></span>


<div class="heading">काशिका-वृत्तिः</div>

<div>ग्लाजिस्थश् च क्ष्नुः  <span class="sUtramIndex">३।२।१३९</span> </div><p><div>छन्दसि इति निवृत्तम्। ग्ला जि स्था इत्येतेभ्यो धातुभ्यः, चकारात् भुवश्च तच्छीलादिषु क्ष्नुः प्रत्ययो भवति। ग्लास्नुः। जिष्णुः। स्थास्नुः। भूष्णुः। गिच्चायं प्रत्ययो न कित्। तेन स्थः ईकारो न भवति। क्ङिति च <span class="sUtramIndex"><a href="1.1.5.htm">१।१।५</a></span> इत्यत्र गकारो ऽपि चर्त्वभूतो निर्दिश्यते, तेन गुणो न भवति। श्र्युकः किति <span class="sUtramIndex"><a href="7.2.11.htm">७।२।११</a></span> इत्यत्र अपि गकरो निर्दिश्यते, तेन भुव इड् न भवति। क्ष्तोर्गित्त्वान् न स्थ ईकारः कङितोरीत्वशासनात्। गुणाभावस्त्रिषु स्मार्यः श्र्युको ऽनिट्त्वं गकोरितोः। दंशेश्छन्दस्युपसङ्ख्यानम्। दंक्ष्णवः पशवः। </div>


<div class="heading">न्यासः</div>

<div>ग्लाजिस्थश्च क्स्नुः। <span class="sUtramIndex">, ३।२।१३९</span> </div><p><div>अथ स्थास्नुरित्यत्र &quot;घुमास्थागापा&quot; <span class="sUtramIndex"><a href="6.4.66.htm">६।४।६६</a></span> इत्यादिसूत्रेण कस्मादीत्वं भवतीत्याह-- &quot;पिच्चायम्&quot; इत्यादि। ईत्त्वं क्ङिति। तत्र &quot;दीङो युडचि क्ङिति&quot; <span class="sUtramIndex"><a href="6.4.63.htm">६।४।६३</a></span> इत्यनुवृत्तेः। न चायं कित्, न चायं ङित्;<span class="prashna"> किं तर्हि? </span>गित्। गकारस्य त्वश्रवणम्,चत्र्वभूतस्य निर्देशात्। यदि तर्हि गिदयम्, जिष्णुरित्यत्र गुणः प्राप्नोति, यस्मात् &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इति क्ङिति प्रत्यये गुणः प्रतिषिध्यते, न गितीत्यत आह-- &quot;क्ङिति च&quot; इत्यादि। न हि &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इत्यत्र ककारङकारावेव निर्दिश्येते,<span class="prashna"> किं तर्हि? </span>गकारोऽपि कृतचर्त्वः,तेन गित्यपि गुणो न भवति। भूष्णुरित्यत्र तर्हि श्रयुकः किति&quot; <span class="sUtramIndex"><a href="7.2.11.htm">७।२।११</a></span> इट्()प्रतिषेध उद्यमानो गिति न स्यादित्यत आह-- &quot;श्रयुकः&quot; किति इत्यादिना गकारश्चत्र्वभूतो निर्दिश्यते&quot; इति प्रकृतेन सम्बन्धः। &quot;तेन&quot; इति। गकारस्य चर्तवभूतस्य निर्देशेनेति।
&quot;कस्नोर्गित्वात्ित्यादि। गकार इत्संज्ञको यस्य स गित्, तद्भावो गित्त्वम्। तस्मात् गित्त्वान्न स्यास्नुरित्यत्रेकारः। तिष्ठतेरीकारो न भवति। कस्मात् पुनर्गित्तवादीकारो न भवतीत्याह-- &quot;कङितोरित्वशासनात्&quot; इत्यादि। ककारेऽकार उच्चारणार्थः। यस्मात् क्ङितीत्वमुच्यते, अयं तु गित्, तस्मात् क्ङिति विधीयमानमीत्वं गित्वादिह न प्राप्नोति। यद्येवम्, जिष्णुरित्यत्र गुणः प्राप्नोतीत्यत आह-- &quot;गुणाभावः&quot;इत्यादि। त्रिषु ककारगकारङकारेष्वित्संज्ञकेषु यो गुणप्रतिषेधः स स्मत्र्तव्य- = ज्ञातव्यः। &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इत्यत्र गकारश्चत्र्वभूतो निर्दिष्टः। यदि तर्हि गिदयम्, &quot;भूष्णुरित्यत्र &quot;श्रयुकः किति&quot;<span class="sUtramIndex"><a href="7.2.11.htm">७।२।११</a></span> इत्यीट्()प्रतिषेधो न स्यादित्यत आह-- &quot;श्रयुकोऽनिट्()चत्वमिट्प्रतिषेधो भवतीति वेदितव्यम्। यदि गकारश्चत्र्वभूतः &quot;श्रयुक किति&quot; <span class="sUtramIndex"><a href="7.2.11.htm">७।२।११</a></span> इतीट्प्रतिषेधो न स्यादित्यत आह-- &quot;शयुकोऽनिट्()त्वम्&quot; इत्यादि। गकारोऽपि ततश्चत्र्वभूतो निर्दिश्यते। तन ककारगकारयोद्र्वयोरपीत्संज्ञकयोः श्रयुकोऽनिट्()त्वमिट्प्रतिषेधो भवतीति वेदितव्यम्। यदिगकारश्चत्त्र्वभूतः &quot;श्रयुकः किति&quot; <span class="sUtramIndex"><a href="7.2.11.htm">७।२।११</a></span> इत्यत्र निर्दिश्यते,&quot; हशि च&quot; <span class="sUtramIndex"><a href="6.1.110.htm">६।१।११०</a></span> इत्युत्वं प्राप्नोति,<span class="prashna"> तस्यासिद्धत्वात्? </span>सौत्रत्वान्निर्देशश्यासंहितया पाठान्न भविष्यतीत्यदोषः। वामनस्य त्वेतत् सर्वमनभिमतम्। यथा नाभिमतं तथा &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इत्यत्र प्रतिपादितम्। &quot;दंशेः&quot;इत्यादि। उपसंख्यानशब्दः प्रतिपादने वत्र्तते। &quot;दन्श दंशने&quot; (धा।पा।८९८) इत्येतस्मादपि क्स्नुप्रत्ययस्योपसंख्यानम् = प्रतिपादनं कत्र्तव्यम्। तत्रेदं प्रतिपादनम्-- पूर्वसूत्राच्चकारोऽनुत्र्तते, स चानुक्तसमुच्चयार्थः, तेन दंशेरपि भविष्यतीति। &quot;दंक्ष्णवः&quot; इति। व्रश्चादिना <span class="sUtramIndex"><a href="8.2.36.htm">८।२।३६</a></span> षत्वम्, &quot;षढोः कः सि&quot; <span class="sUtramIndex"><a href="8.2.41.htm">८।२।४१</a></span> इति कत्वम्। &quot;अनिदिताम्&quot; <span class="sUtramIndex"><a href="6.4.24.htm">६।४।२४</a></span> इत्यनुनासिकलोपो न भवति, क्स्नोर्गित्वात्। ये तु कित्वमिच्छन्ति, तैरिह नकारलोपप्रतिषेधः &quot;नाञ्चेः पूजायाम्&quot; <span class="sUtramIndex"><a href="6.4.30.htm">६।४।३०</a></span> इत्यत्र नेति योगविभागेन कत्र्तव्यः। यत्नान्तरं वा तैरास्थेयम्-- नकारस्यानुस्वारः, तस्य परसवर्णः॥

</div>


<div class="heading">बाल-मनोरमा</div>

<div>ग्लाजिस्थश्च <span class="sUtramIndex">९२१, ३।२।१३९</span> </div><p><div>ग्लाजिस्थश्च। निवृत्तमिति। व्याख्यानादिति भावः। चाद्भुव इत्यनुवकृष्यते। ग्ला, जि, स्था एषां द्वन्द्वात्पञ्चमी। ग्ला, जि,स्था, भू इत्येभ्यः क्स्नुः स्यात्तच्छीलादिष्वित्यर्थः। ककार इत्। &quot;स्थास्नु&quot; इत्यत्र कित्त्वलक्षणं &quot;घुमास्थे&quot; तीत्त्वमाशङ्क्याह-- गिदयमिति। सूत्रे चर्त्वेन ककारनिर्देश इति भावः। गित्त्वान्न गुण इति। &quot;क्क्ङिति चे&quot;त्यत्र गस्य चर्त्वेन ककारान्तरप्रश्लेषादिति भावः। ननु भूष्णुरित्यत्र इट् स्यात्, &quot;श्र्युकः किती&quot;ति कित एव इण्निषेधात् , अस्य च गित्त्वादित्यत आह-- श्र्युक इति। प्रश्लेषादिति। चर्त्वेनेति भावः। <P><P></div>


<div class="heading">तत्त्व-बोधिनी</div>

<div>ग्लाजिस्थश्च ग्स्नुः <span class="sUtramIndex">७५६, ३।२।१३९</span> </div><p><div>ईत्त्वं नेति। &quot;घुमास्थे&quot;त्यादिः। गित्त्वादिति। &quot;क्ङिति चे&quot;त्यत्र गकारं प्रश्लिष्य गिति किति ङितीति व्याख्यानादिति भाव-। गकारप्रश्लेषादिति। नन्वेवं गकारे चत्र्वस्याऽसिद्धत्वात् &quot;हशिचे&quot;त्युत्वं स्यादित चेत्। सत्यम्। सौत्रोऽयं निर्देशः। तथा च वार्तिकं-- ग्स्नोर्गित्त्वान्न स्थ ईकारः। क्ङितोरीत्त्वप्रशासनत्। गुणाऽभावस्त्रिषु स्मार्यः श्र्युकोऽनिट्त्वं कगोरितोः&quot; इति। दङक्ष्णव इति। दंश दशने। &quot;व्रश्चे&quot;त्यादिना षत्वे &quot;षढोः कः सी&quot;ति कत्वम्। &quot;आदेशप्रत्ययो&quot;रिति षत्वम्। &quot;अनिदिती&quot;मिति नलोपो न,ग्स्नोर्गित्त्वेन प्राप्त्यभावात्। <P><P></div>


</body></html>