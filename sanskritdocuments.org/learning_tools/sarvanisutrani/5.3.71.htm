<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="5.3.70.htm">पूर्वम्: ५।३।७०</a></div><div class="sUtramIndexAnantaram"><a href="5.3.72.htm">अनन्तरम्: ५।३।७२</a></div>&nbsp;


<div class="heading">सूत्रम्</div>

अव्ययसर्वनाम्नामकच् प्राक् टेः॥ <span class="sUtramIndex"><a href="GoToSutram\5.3.71">५।३।७१</a></span>


<div class="heading">काशिका-वृत्तिः</div>

<div>अव्ययसर्वनाम्नाम् अकच् प्राक् टेः  <span class="sUtramIndex">५।३।७१</span> </div><p><div>तिङश्च <span class="sUtramIndex"><a href="5.3.56.htm">५।३।५६</a></span> इत्येव। अव्ययानाम् सर्वनाम्नां च प्रागिवीयेष्वर्थेषु अकच् प्रत्ययो भवति, स च प्राक् टेः, न परतः। कस्य अपवादः। उच्चकैः। नीचकैः। शनकैः। सर्वनाम्नः खल्वपि  सर्वके। विश्वके। उभयके। प्रातिपदिकात्, सुपः इति द्वयम् अपि इह अनुवर्तते। तत्र अभिधानतो व्यवस्था भवति। क्वचित् प्रातिपदिकस्य प्राक् टेः प्रत्ययो भवति, क्वचित् सुबन्तस्य। युष्मकाभिः , अस्मकाभिः, युष्मकासु, अस्मकासु, युवकयोः, आवकयोः, इत्यत्र प्रातिपदिकस्य। त्वयका, मयका, त्वयकि, मयकि इत्यत्र सुबन्तस्य।<span class="vArtikA"> अकच्प्रकरणे तूष्णीमः काम्प्रत्ययो वक्तव्यः</span>। स च मित्त्वादन्त्यातचः परो भवति। तुष्णीकाम् आस्ते। तूष्णीकां तिष्ठति।<span class="vArtikA"> शीले को मलोपश्च वक्तव्यः</span>। तूष्णींशीलः तूष्णीकः। तिङश्च <span class="sUtramIndex"><a href="5.3.56.htm">५।३।५६</a></span> इति प्रकृतमत्र सम्बध्यते। पचतकि। जल्पतकि। </div>


<div class="heading">लघु-सिद्धान्त-कौमुदी</div>

<div>अव्ययसर्वनाम्नामकच् प्राक् टेः <span class="sUtramIndex">१२३६, ५।३।७१</span> </div><p><div>कापवादः। तिङश्चेत्यनुवर्तते॥</div>


<div class="heading">न्यासः</div>

<div>अव्ययसर्वनाम्नामकच्प्राक्? टेः। <span class="sUtramIndex">, ५।३।७१</span> </div><p><div>&quot;कस्यापवादः&quot; इति।<span class="prashna"> ननु च भिन्नदेशत्वात्? </span>काकचोर्विरोधो नास्ति, न चासति विरोधे बाध्यबाधकभावः,<span class="prashna"> ततः कथं कस्यापवादः? </span>नैष दोषः; नैवावश्यं देशकृत एव विरोधो भवति, अपि त्वर्थकृतोऽपीत्युक्तम्()---&quot;अकच्()प्रत्ययेन समानोर्थः&quot; इति।<span class="prashna"> अकचा द्योतिततवात्? </span>तस्यार्थस्य कप्रत्ययो न भविष्यति।<span class="prashna"> 
यद्यत्र प्रातिपदिकादित्यनुवृत्तेः प्रातिपदिकस्य प्राक्? </span>टेरकज्विधीयते,<span class="prashna"> त्वयका मयकेत्यादि न सिध्यति? </span><span class="prashna">अथ सुप इति प्राक्? </span>टेर्विधीयेत,<span class="prashna"> एवमपि युष्मकाभिरिति न सिष्यति? </span>इत्यत आह--&quot;प्रातिपदिकात्सुपः&quot; इति। &quot;द्वयमपि&quot; इत्यादि।<span class="prashna"> ननु च द्वयानुवृत्तावपि क्वचित्? </span>सुबन्तस्यैव प्राक्टेर्भवति,<span class="prashna"> क्वचित्? </span><span class="prashna">प्रातिपदिकस्य--इत्येषा व्यवस्था न लभ्यते? </span>इत्याह--&quot;तत्र&quot; इत्यादि। वचनग्रहणं व्यवस्थार्थमिहानुवत्र्तते। तेन यत्र प्रातिपदिकस्य प्राक्टेरुत्पद्यमानेनार्थद्योतनं शक्यते कर्तुम्(),<span class="prashna"> तत्र प्रातिपदिकस्य प्राक्? </span>टेर्भवति; यत्र सुबन्तादुत्पन्नेनार्थद्योतनं शक्यं सम्पादयितुं, तत्र सुबन्तस्यैव। 
अकचश्चित्करणमन्तोदात्तार्थम्()। तद्धि सप्रकृतेः समुदायस्य। तथा च वक्ष्यति--&quot;चितः सप्रकृतेर्बह्वकजर्थम्()&quot; (वा। ६।१।१६३)।<span class="vArtikA"> 
&quot;तूष्णीमः काम्प्रत्ययो वक्तव्यः&quot; इति</span>। यथासम्भवं कुत्सादिष्वर्थेषु। चकारो देशविध्यर्थः। 
&quot;शीले को मलोपश्च&quot; इति। शीलमिति न स्वभाव एवोच्यते,<span class="prashna"> किं तर्हि? </span>नियमोऽपि।<span class="prashna"> तथा हि--शीलवान्? </span>भिक्षुरित्यभिधीयते, यः सम्यङ्नियममनुपालयतीति। तेन योऽपि नियमपरतया वाचं नियमयति सोऽपि तूष्णीक उच्यते॥ 

</div>


<div class="heading">बाल-मनोरमा</div>

<div>अव्ययसर्वनाम्नामकच् प्राक् टेः <span class="sUtramIndex">, ५।३।७१</span> </div><p><div>अव्ययसर्वनाम्नाम्। अनुवर्तत इति। &quot;मण्डूकप्लुत्ये&quot;ति शेषः। अव्ययसर्वनाम्नां तिङन्तानां च टेः प्रागकच्प्रत्ययः स्यादित्यर्थः। अकचि ककारादकार उच्चारणार्थः। चकार इत्। ककारान्तः प्रत्ययः। अयमपि प्रागिवादधिकारः। <P></div>


<div class="heading">तत्त्व-बोधिनी</div>

<div>अव्ययसर्वनाम्नामकच् प्राक् टेः <span class="sUtramIndex">१५१४, ५।३।७१</span> </div><p><div>अव्ययसर्वनाम्नाम्। अनुवर्तते इति। मण्डूकप्लुत्येति बावः। &quot;ङ्याप्()प्रातिपदिकात्&quot; &quot;सुपः&quot;इति चानुवर्तत एव।<P></div>


</body></html>