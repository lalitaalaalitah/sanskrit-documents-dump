<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.43.htm">पूर्वम्: ३।१।४३</a></div><div class="sUtramIndexAnantaram"><a href="3.1.45.htm">अनन्तरम्: ३।१।४५</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

च्लेः सिच्॥ <span class="sUtramIndex"><a href="GoToSutram\3.1.44">३।१।४४</a></span>


<p><span class="section">पदच्छेदः॥</span> 

च्लेः <span class="vibhaktiH">६।१</span>  <a class="anuvRittiH-adhaH" href="3.1.66.htm">६६</a> सिच् <span class="vibhaktiH">१।१</span> लुङि <span class="vibhaktiH">७।१</span>  <a class="anuvRittiH-upari" href="3.1.43.htm">४३</a> 

<p><span class="section">अर्थः॥</span> 

<div>च्लेः स्थाने सिच् आदेशः भवति, लुङि परतः</div>


<p><span class="section">उदाहरणम्॥</span> 

<div>अकार्षीत्, अहार्षीत्।</div>


<div class="heading">काशिका-वृत्तिः</div>

<div>च्लेः सिच्  <span class="sUtramIndex">३।१।४४</span> </div><p><div>च्लेः सिजादेशो भवति। इकार उच्चारणार्थः, चकारः स्वरार्थः। अकार्षीत्। अहार्षीत्। आगमानुदात्तत्वं हि प्रत्ययस्वरम् इव चित्स्वरम् अपि बधेत इति स्थानिन्यादेशे च द्विश्चकारो ऽनुबध्यते।<span class="vArtikA"> स्पृशमृशकृषतृपदृपां सिज्वा वक्तव्यः</span>। अस्प्राक्षीत्, अस्पार्क्षीत्, अस्पृक्षत्। अम्राक्षीत्, अमार्क्षीत्, अमृक्षत्। अकार्षीत्, अक्राक्षीत्, अकृक्षत्। अत्राप्सीत्, आतार्प्सीत्, अतृपत्। अद्राप्सीत्, अदार्प्सीत्, अदृपत्। </div>


<div class="heading">लघु-सिद्धान्त-कौमुदी</div>

<div>च्लेः सिच् <span class="sUtramIndex">४४०, ३।१।४४</span> </div><p><div>इचावितौ॥</div>


<div class="heading">न्यासः</div>

<div>च्लेः सिच्। <span class="sUtramIndex">, ३।१।४४</span> </div><p><div>&quot;इकार उच्चारणार्थः&quot; इति। एतेनेहोच्चारणादन्यप्रयोजनं नास्तीति दर्शयन्नित्संज्ञायां अभावमाह। ननु चासतीकारेऽनुबन्धे &quot;अनिदिताम्&quot; <span class="sUtramIndex"><a href="6.4.24.htm">६।४।२४</a></span> इत्यनेनामंस्तेत्यत्रानुनासिकलोपः प्राप्नोति,<span class="prashna"> ततस्तत्प्रतिषेधार्थोऽयमित्संज्ञकः कस्मान्न भवति? </span>एवं मन्यते-- असत्यपीकारेऽनुबन्धेनैव सिजन्तस्यानुनासिकलोपेन भवितव्यम्; &quot;हन सिच्&quot; <span class="sUtramIndex"><a href="1.2.14.htm">१।२।१४</a></span> इति कित्करणाज्ज्ञापकात्। तथा हि हन्तेः कित्करणस्यैतत् प्रयोजनम्-- आहतेत्यत्रानुनासिकलोपो यथा स्यात्। यदि सिजन्तस्यानुनासिकलोपः स्यात् हन्ते सिचः कित्करणमनर्थकं स्यात्। &quot;चकारः स्वरार्थः&quot; इति। अन्तोदात्तार्थः।<span class="prashna"> ननु च सिचोऽनच्कत्वाच्चकारस्य स्वरार्थता नोपपद्यते? </span>इटि कृते साच्को भवतीत्यदोषः। नन्वेवमपि लुङ्यत्राडागमस्योदात्तत्वे सतिशिष्टस्वरेणाद्युदात्तत्वेन भवितव्यम्,<span class="prashna"> किमर्थश्चकारः? </span>यत्र तर्हि &quot;न माङयोगे&quot; <span class="sUtramIndex"><a href="6.4.74.htm">६।४।७४</a></span> इत्यडागमः प्रतिषिध्यते तत्र चकारस्य स्वरार्थता भविष्यति। ननु तत्रापि &quot;तिङङतिङः&quot; (८।१।<span class="prashna">२८) इति निघातेन भवितव्यम्? </span>तर्हि यत्र &quot;हि च&quot; <span class="sUtramIndex"><a href="8.1.34.htm">८।१।३४</a></span> इति निघातः प्रतिषिध्यते-- मा हि लावीदित्यादौ , तत्र स्वरार्थो भविष्यति।<span class="prashna"> ननु च च्लेस्तत्र स्थानिवद्भावादेव चित्सरो भविष्यत#ईतिकिमादेशे चकारोऽनुबध्यते? </span>इत्याह-- &quot;आगमानुदात्तत्वं हि&quot; इत्यादि। यासुट उदात्तवचनेनागमानुदात्तत्वं ज्ञापयिष्यते। तच्च नाप्राप्ते स्वरान्तरे विधीयते। तथा हि-- ये प्रकृतिभक्ता आगमा अडानुकप्रभृततयस्तेषां प्रकृतिस्वरः प्राप्नोति, ये च प्रत्ययभक्ता इडादयस्तेषां प्रत्ययस्वरः; तस्मादगमानुदात्तत्वं सर्वस्य स्वरान्तरस्य बाधकम्। ततश्चैव तद्यथा प्रत्ययस्वरं बाधते तथा चित्स्वरमपि स्थानिवद्भावकृतं बाधेत। तस्मादादेशेऽपि चकारोऽनुबध्यते। हि-शब्दोयस्मादर्थे,इतिशब्दस्तस्मादर्थे। यस्मादेवं चितस्वरमपि बाधेत तस्मात् स्थानिन्यादेशेऽपि द्विश्चकारोऽनुबध्यते। ननु च मा हि लावीत्यादावागमानुदात्तत्वं यदि स्यात् च्लेश्चित्करणमनर्थकं स्यात्, प्रयोजनाभावात्;<span class="prashna"> तस्मात् च्लेश्चित्करणसामथ्र्यादागमानुदात्तत्वेन चित्स्वरो न बाधिष्यते-- इत्यपार्थकं सिचश्चित्करणम्? </span>नापार्थकम्; पक्षे सार्थकत्वात्।<span class="prashna"> कथम्? </span>इह हि यथा व्यक्तिपदार्थपक्षमाश्रित्य &quot;सरूपाणामेकशेषः&quot; <span class="sUtramIndex"><a href="1.2.64.htm">१।२।६४</a></span> इत्येतत्सूत्रमारब्धम्, तथा व्यक्तिपदमार्थक्षाश्रयत्पद्विश्चकारोऽनुबध्यते। व्यक्तौ हि पदार्थे यथा चित्स्वरलक्षमं प्रतिलक्ष्यं प्रवत्र्तते तथागानुदात्तत्वज्ञापकमपि यासुट उदात्तवचनम्। ततश्च मा हि लावीदित्यत्रागमानुदात्तत्वं तेन ज्ञापितमेव। तथा च-- यथेह चित्स्वरो भवति तथागमानुदात्तत्वेनापि भवितव्यम्; अन्यथा ह्रेतद्विषयस्य ज्ञापकस्य वैयथ्र्यं स्यात्। न च द्वयोरप्यनुदात्तयोर्यौगपद्यं सम्भवतीति पर्यायः स्यात्। तत्र पक्षे स्थानिनश्चकारस्य पक्षान्तर आगमानुदात्तत्वेन बाध्येत। द्विरनुबध्यमाने तु चकारे यद्यपि पक्षेऽनुदात्तोऽभिनिर्वत्र्तते, तथाप्यभिनिर्वृत्ते तस्मिन् द्विश्चकारा४नुबन्धकरणसामथ्र्यात् पुनश्चित्स्वरोऽभिनिर्वत्र्तते, अतो न दोषः।
&quot;स्पृशमृश&quot; इत्यादि। स्पृशिमृशिकृषिभ्यः &quot;शल इगुपधादनिटः क्सः&quot; (३।१।<span class="vArtikA">४५) इति क्से प्राप्ते, तृपिदृपिभ्यां पुषादित्वादङि प्राप्ते सिज्वा वक्तव्यः = व्याख्येयः</span>। तत्रेदं व्याख्यानम्--- क्सविधौ &quot;विदांकुर्वन्त्वित्यन्यतस्याम्&quot; <span class="sUtramIndex"><a href="3.1.41.htm">३।१।४१</a></span> इत्यतो मण्डूकप्लुतिन्यायेनान्यतरस्यांग्रहणमनुवर्तते, पुषादिसूत्रेऽपि &quot;आत्मनेपदेषु&quot; <span class="sUtramIndex"><a href="3.1.54.htm">३।१।५४</a></span> इत्यतः। सा च व्यवस्थित विभाषितोभयत एव विज्ञायते। तेन स्पृशिमृशिकृषिभ्यो विकल्पेन क्सो भविष्यति, अन्येभ्यस्तु नित्यम्। तृपिदृपिभ्यामन्यतरस्यामङ् च भविष्यति, अन्येभ्यस्तु पुषादिभ्यो नित्यमेव। तेन यस्मिन् पक्षे क्साङोरभावस्तस्मिन् पक्षे सामान्यविहितः सिजेव भवति। &quot;अस्पृक्षत्&quot; इति। &quot;स्पृश संस्पर्शे&quot; (धा।पा।१४२२), क्सः, व्रश्चादिना <span class="sUtramIndex"><a href="8.2.36.htm">८।२।३६</a></span> षत्वम्, &quot;षढोः कः सि&quot; <span class="sUtramIndex"><a href="8.2.41.htm">८।२।४१</a></span> इति कत्वम्, &quot;आदेशप्रत्ययोः&quot; <span class="sUtramIndex"><a href="8.3.59.htm">८।३।५९</a></span> इति षत्वम्। &quot;अस्प्राक्षीत्&quot; इति। &quot;अनुदात्तस्य चर्दुपधस्यान्यतरस्याम्&quot; <span class="sUtramIndex"><a href="6.1.58.htm">६।१।५८</a></span> इत्यमागमः; &quot;वदव्रज&quot; <span class="sUtramIndex"><a href="7.2.3.htm">७।२।३</a></span> इत्यादिना वृद्धिः, ऋकारस्य यणादेशः। &quot;अस्पाक्षीत्&quot; इति। सिच्। यदाऽमागमो नास्ति तदा ऋकारस्यैव वृद्धिः।एवं &quot;मृश आमर्शने&quot; (धा।पा।१४२५), &quot;कृष विलेखने&quot; (धा।पा।१२८६) इत्येतयोरपि रूपद्वयं, वेदितव्यम्। &quot;अतु पत्&quot; इति। &quot;तृप प्रीणने&quot; (धा।पा।११९५)। &quot;अत्राप्सीत्, अताप्सीत्&quot; इति। पूर्ववत्। एवं &quot;दुप हर्षणमोचनयोःट (धा।पा।११९६) इत्यस्यापि रूपत्रयं वेदितव्यम्॥

</div>


<div class="heading">बाल-मनोरमा</div>

<div>च्लेः सिच् <span class="sUtramIndex">७०, ३।१।४४</span> </div><p><div>च्लेः सिच्। इचाविति। चित्स्वरश्चित्त्वस्य प्रयोजनम्। इदित्त्वस्यतु अमंस्तेत्यत्र &quot;अनिदितां हल उपधाया&quot; इत्युपधालोपस्याऽप्रवृत्तिः प्रयोजनम्। <P><P></div>


<div class="heading">तत्त्व-बोधिनी</div>

<div>च्लेः सिच् <span class="sUtramIndex">५३, ३।१।४४</span> </div><p><div>इचाविताविति। तत्रेदित्त्वे प्रयोजनममंस्तेत्यत्र &quot;अनिदिता&quot;मित्युपधालोऽभावः॥<P><P></div>


</body></html>