<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.1.86.htm">पूर्वम्: ७।१।८६</a></div><div class="sUtramIndexAnantaram"><a href="7.1.88.htm">अनन्तरम्: ७।१।८८</a></div>&nbsp;


<div class="heading">सूत्रम्</div>

थो न्थः॥ <span class="sUtramIndex"><a href="GoToSutram\7.1.87">७।१।८७</a></span>


<div class="heading">काशिका-वृत्तिः</div>

<div>थो न्थः  <span class="sUtramIndex">७।१।८७</span> </div><p><div>पथिमथोः थकारस्य स्थाने न्थः इत्ययम् आदेशो भवति सर्वनामस्थाने परतः। पन्थाः, पन्थानौ, पन्थानः। मन्थाः, मन्थानौ, मन्थानः। </div>


<div class="heading">लघु-सिद्धान्त-कौमुदी</div>

<div>थो न्थः <span class="sUtramIndex">२९७, ७।१।८७</span> </div><p><div>पथिमथोस्थस्य न्थादेशः सर्वनामस्थाने। पन्थाः। पन्थानौ। पन्थानः॥</div>


<div class="heading">न्यासः</div>

<div>थो न्थः। <span class="sUtramIndex">, ७।१।८७</span> </div><p><div>थः, न्थः--इति द्वावपि स्थान्यादेशावनच्कौ। यत्त्त्वन्थ इत्यत्राकारः श्रूयते स उच्चारणार्थः। सत्यप्यादेशस्यानेकाल्त्वे &quot;निर्दिश्यमानस्यादेशा भवन्ति&quot; (व्या।प।१०६) इति थकारमात्रस्यादेशो विज्ञायते, न सर्वस्य॥ 

</div>


<div class="heading">बाल-मनोरमा</div>

<div>थो न्थः <span class="sUtramIndex">, ७।१।८७</span> </div><p><div>थो न्थः। थः न्थ इति च्छेदः। थ इति षष्ठी। आदेशेऽकार उच्चारणार्थः। पथिमथिग्रहणमनुवर्तते। ऋभुक्षिग्रहणं निवृत्तं, तत्र थकाराऽभावात्। &quot;इतोऽत्सर्वनामस्थाने&quot; इत्यतः सर्वनामस्थानग्रहणमनुवर्तते। तदाह--पथिमथोरित्यादिना। पन्था इति। नकारस्य आत्त्वे इकारस्य अत्त्वे थकारस्य न्थादेशे पन्थ आ स् इति स्थिते सवर्णदीर्घे रुत्वविसर्गाविति भावः। पन्थानाविति। पथिन् औ इति स्थिते सावित्युक्तेर्नात्त्वम् &quot;इतोऽत्&quot; इति इकारस्याऽत्त्वे थकारस्य न्थादेशे &quot;सर्वनामस्थाने चे&quot;ति दीर्घे रूपमिति भावः।<P></div>


<div class="heading">तत्त्व-बोधिनी</div>

<div>थो न्थः <span class="sUtramIndex">३२८, ७।१।८७</span> </div><p><div>थो न्थः। स्थान्यदेशौ द्वावप्यनच्कौ। &quot;थेर्न्थः&quot;इत्येव सिद्धे &quot;इतोऽत्सर्वनामस्थाने&quot;इत्येतद्दभुक्षिन्नर्थं। त्रयाणाननुवृत्तापि ऋभुक्षस्थो न संभवतीत्याशयेनाह---<P></div>


</body></html>