<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.113.htm">पूर्वम्: ७।२।११३</a></div><div class="sUtramIndexAnantaram"><a href="7.2.115.htm">अनन्तरम्: ७।२।११५</a></div>&nbsp;


<div class="heading">सूत्रम्</div>

मृजेर्वृद्धिः॥ <span class="sUtramIndex"><a href="GoToSutram\7.2.114">७।२।११४</a></span>


<div class="heading">काशिका-वृत्तिः</div>

<div>मृजेर् वृद्धिः  <span class="sUtramIndex">७।२।११४</span> </div><p><div>विभक्तौ इति निवृत्तम्। मृजेरङ्गस्य इको वृद्धिर् भवति। मार्ष्टा। मार्ष्टुम्। मार्ष्टव्यम्। मृजेरिति धातुग्रहणम् इदम्, धातोश्च कार्यम् उच्यमानं धातुप्रत्यय एव वेदितव्यम्। तेन किंसपरिमृड्भ्याम्, कंसपरिमृड्भिः इत्यत्र न भवति। </div>


<div class="heading">लघु-सिद्धान्त-कौमुदी</div>

<div>मृजेर्वृद्धिः <span class="sUtramIndex">७८५, ७।२।११४</span> </div><p><div>मृजेरिको वृद्धिः सार्वधातुकार्धधातुकयोः। मार्ग्यः॥</div>


<div class="heading">न्यासः</div>

<div>मृजेर्वृद्धिः। <span class="sUtramIndex">, ७।२।११४</span> </div><p><div>&quot;मार्ष्टा&quot; इति। &quot;मृजू शृद्धौ&quot; (धा।पा।१०६६) व्रश्चादिसूत्रेण <span class="sUtramIndex"><a href="8.2.36.htm">८।२।३६</a></span> षत्वम्(), &quot;ष्टुत्वम्()। 
मृजेः क्विबन्ताद्विभक्तावुत्पन्नायां कंसपरिमृङ्भ्याम्(), कंसपरिमृङ्()भिरित्यत्र वृद्धिः प्राप्नोति, न च क्विबाश्रयः &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इति वृद्धिप्रतिषेधो भवितुमुत्सहते;<span class="prashna"> यस्मात्? </span>क्ङितीति निंमित्तसप्तमी। न चात्र क्विब्निमित्ता वृद्धिः प्राप्नोति,<span class="prashna"> किं तर्हि? </span>विभक्तिनिम्त्ता। तस्मात्?<span class="vArtikA"> तस्याः प्रतिषेधो वक्तव्य इत्यत आह--&quot;मुजरिति धातुग्रहणम्()&quot; इत्यादि</span>। भ्रौणहत्य<span class="sUtramIndex"><a href="6.4.174.htm">६।४।१७४</a></span>मिति निपातनेन ज्ञापितोऽयमर्थः--धाताः कार्यमुच्यमानं धातुप्रत्यय एव भवतीति, तेन कंसमृङ्भ्यामित्यत्र न भवति। यो हि धातोरित्येवं विहितः स धातुप्रतययः। न च भ्यामादिकं धातोरित्येवं विहितम्(),<span class="prashna"> किं तर्हि? </span>प्रातिपदिकादित्येवम्(), तस्मान्नासो धातुप्रत्ययः। &quot;कंसपरिमृङ्भ्याम्()&quot; इत्यादि।<span class="prashna"> पूर्ववत्? </span>षत्वे कृत षकारस्य जश्त्वं डकारः॥

</div>


<div class="heading">बाल-मनोरमा</div>

<div>मृजेर्वृद्धिः <span class="sUtramIndex">३०४, ७।२।११४</span> </div><p><div>मृजेर्वृद्धिः। &quot;इको गुणवृद्धी&quot; इति परिभाषया &quot;इक&quot; इत्युपस्थितम्। मृजेरित्यवयवषष्ठी। तदाह--मृजेरिको वृद्धिः स्यादिति। &quot;धातोः स्वरूपग्रहणे तत्प्रत्यये कार्यविज्ञान&quot;मिति परिभाषामभिप्रेत्य आह-- धातुप्रत्यये परे इति। धातोर्विहिते प्रत्यये इत्यर्थः। तेन परिमृङ्भ्यामित्यत्र न वृद्धिरिति भावः। गुणापवादोऽयम्। क्ङित्यजादौ वेष्यते। &quot;मृजेर्वृद्धि&quot;रिति शेषः। &quot;इको गुणवृद्धी&quot; इति सूत्रभाष्ये इदं पठितम्। व्रश्चेति ष इति। मृज्-ति इति स्थिते ऋकारस्य वृद्धौ रपरत्वे जकारस्य व्रश्चेति षत्वे तकारस्य ष्टुत्वेन टकारे मार्ष्टीति रूपमित्यर्थः। मृष्ट इति। ङित्त्वान्न वृद्धिर्नापि गुण इति भावः। मृजन्ति मार्जन्ति इति। &quot;क्ङित्यजादा&quot;विति वृद्धिविकल्प इति भावः। मार्षि मृष्ठः मृष्ठ। मार्ज्मि मृज्वः मृज्मः। ममार्जेति। णलि &quot;मृजेर्वृद्धि&quot;रिति अतुसादावजादौ किति वृद्धिविकल्पं मत्वा आह-- ममार्जतुः ममृजतुरिति। ममार्जुः ममृजुरित्यपि ज्ञेयम्। ऊदित्त्वादिड्विकल्पं मृजेर्वृदिं()ध च मत्वा आह-- ममार्जिथ ममार्ष्ठेति। इडभावे जस्य व्रश्चेति षः। थस्य ष्टुत्वेन ठ इति भावः। ममार्जथुः--ममृजथुः, ममार्ज--ममृज। ममार्ज, ममार्जिव-ममृजिव-मम#ऋज्व, ममार्जिम-ममृजिम- ममृज्म। लुट()आह--- मार्जिता मार्ष्टेति। ऊदित्त्वदिटि, तदभावे च &quot;मृजेर्वृद्धि&quot;रिति भावः। मार्जिष्यति-- माक्ष्र्यति। मार्ष्टु-- मृष्टात्, मृष्टाम्, मार्जन्तु--मृज्नतु। मृड्ढीति। हेरपित्त्वेन ङित्त्वान् वृद्धिः। व्रश्चादिना जस्य षः। हेर्धिः, षस्य जश्त्वेन डः, धस्य ष्टुत्वे ढः। मृष्टात् मृष्टम् मृष्ट। मार्जानि मार्जाव मार्जाम। लङ्याह--अमार्डिति। तिप इकारलोपे वृद्धौ रपरत्वे हल्ङ्यादिना तकारलोपे व्रश्चादिना जस्य षः, तस्य जश्त्वचर्त्वे इति भावः। अमृष्टाम् अमार्जन्- अमृजन्। अमार्ट् अमृष्टम् अमृष्टं। अमार्जमिति। अमृज्व अमृज्म। मृज्यात्। मृज्याताम्। मृज्यात्। मृज्यास्ताम्। अमार्जीत् अमार्क्षीदिति। ऊदित्त्वादिड्विकल्प इति भावः। इट्पक्षे अमार्जिष्टाम् अमार्जिषुरित्यादि सुगमम्। इडभावे आमार्ष्टाम् अमार्क्षुः। अमार्क्षीः। अमाष्र्टम् अमाष्र्ट। अमाक्र्षम् अमार्क्ष्व अमार्क्ष्म। अमार्जिष्यत-- अमाक्ष्र्यत्। रुधिर्()धातुरितित्। सेट्। <P><P></div>


<div class="heading">तत्त्व-बोधिनी</div>

<div>मृजेर्वृद्धिः <span class="sUtramIndex">२६३, ७।२।११४</span> </div><p><div>मृजेर्वृद्धिः। गुणापवादः। धातोः स्वरूपग्रहणे तत्प्रत्यये कार्यविज्ञानमित्याह-- धातुप्रत्यये किम्?। कंसपरिमड्भ्याम्। <P><P>*क्ङित्यजादाविति। एतञ्चाऽन्येषां वैयाकरणानां मतम्-- &quot;इको गुणवृद्धी&quot; इति सूत्रे भाष्यकृता स्वीकृतम्। मृड्ढीति। &quot;हुझल्भ्यःर&quot; इति हेर्धिः। षत्वष्टुत्वजश्त्वानि।<P><P></div>


</body></html>