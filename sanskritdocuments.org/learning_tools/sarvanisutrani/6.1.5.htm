<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.1.4.htm">पूर्वम्: ६।१।४</a></div><div class="sUtramIndexAnantaram"><a href="6.1.6.htm">अनन्तरम्: ६।१।६</a></div>&nbsp;


<div class="heading">सूत्रम्</div>

उभे अभ्यस्तम्॥ <span class="sUtramIndex"><a href="GoToSutram\6.1.5">६।१।५</a></span>


<div class="heading">काशिका-वृत्तिः</div>

<div>उभे अभ्यस्तम्  <span class="sUtramIndex">६।१।५</span> </div><p><div>द्वे इति वर्तमाने उभेग्रहणं समुदायसञ्जाप्रतिपत्त्यर्थम्। ये एवे विहिते ते उभे अपि समुदिते अभ्यस्तसंज्ञे भवतः। ददति। ददत्। दधतु।<span class="prashna"> उभेग्रहणं किम्? </span>नेनिजति इत्यत्र अभ्यस्तानाम् आदिः इति समुदाये उदात्तत्वं यथा स्यात्, प्रत्येकं पर्यायेण वा मा भूतिति। अभ्यस्तप्रदेशाः  अभ्यस्तानाम् आदिः <span class="sUtramIndex"><a href="6.1.183.htm">६।१।१८३</a></span> इत्येवम् आदयः। </div>


<div class="heading">लघु-सिद्धान्त-कौमुदी</div>

<div>उभे अभ्यस्तम् <span class="sUtramIndex">३४६, ६।१।५</span> </div><p><div>षाष्ठद्वित्वप्रकरणे ये द्वे विहिते ते उभे समुदिते अभ्यस्तसंज्ञे स्तः॥ ,</div>


<div class="heading">न्यासः</div>

<div>उभे अभ्यस्तम्?। <span class="sUtramIndex">, ६।१।५</span> </div><p><div>इह उभेग्रहणं संज्ञिनिर्देशार्थं क्रियते। स च संज्ञिनिर्देशः &quot;द्वे&quot; <span class="sUtramIndex"><a href="6.1.1.htm">६।१।१</a></span> इत्यनुवृत्तेरन्तरेणाप्युभेग्रहणं प्रकल्प्यत एव,<span class="prashna"> तत्? </span><span class="prashna">किमर्थं द्वे इत्यनुवत्र्तमान उभेग्रहणं क्रियते? </span>इत्यत आह--&quot;द्वे इत्यनुवत्र्तमाने&quot; इत्यादि। यद्युभेग्रहणं न क्रियेत, तदा प्रत्येकमभ्यस्तसंज्ञा प्रवर्तते। प्रत्येकमपि हि तयोः प्रवर्तमानासौ प्रवृत्तैव भवति। तथा हि द्वावानीयेयातामित्युक्ते प्रत्येकमप्यानयनेन तावानीतौ भवतः।<span class="prashna"> तस्मात्? </span>समुदाये संज्ञायाः प्रवृत्तिर्यथा स्यादेकैकस्य मा भूदित्येवमर्थमुभेग्रहणम्()। &quot;समुदिते&quot; इति। सहिते समुदाभूते इत्यर्थः। ननु च यत्राभ्यासः श्रूयते तत्रैव यथा स्यात्(), यत्र तु न श्रूयते तत्र मा भूत। ईप्सन्ति, ईप्सन्(),<span class="prashna"> ऐप्सन्नित्यादौ विषये मा भूदित्येवमर्थमुभेग्रहणं स्यात्()? </span>नैतदस्ति; अभ्यासग्रहणं ह्रनुवत्र्तते, तत्रैवमभिसम्बन्धः क्रियते---द्वे अभ्यस्तसंज्ञे भवतः, अभ्यासश्चेदस्तीति। एवच्च सति विनाप्यभेग्रहणं यत्राभ्यासः श्रूयते, तत्रैव भविष्यति, नान्यत्र। तस्माद्वृत्तिकारोपदर्शितमेवोभेग्रहणस्य प्रयोजनं युक्तम्()। &quot;ददति&quot; इति। ददातेर्लट्(), झि, शप्(), &quot;जुहोत्यादिभ्यः श्लुः&quot; <span class="sUtramIndex"><a href="2.4.75.htm">२।४।७५</a></span> &quot;श्लौ&quot; <span class="sUtramIndex"><a href="6.1.10.htm">६।१।१०</a></span> इति द्विर्वचनम्()। अत्राब्यस्तसंज्ञायां सत्यां &quot;श्नाभ्यस्तयोरातः&quot; <span class="sUtramIndex"><a href="6.4.112.htm">६।४।११२</a></span> इत्याकारलोपः, &quot;अदभ्यस्तात्()&quot; <span class="sUtramIndex"><a href="7.1.4.htm">७।१।४</a></span> इति झेरदादेशः। &quot;दधातु&quot; [&quot;दधतु&quot;--काशिका] इति। लोट्(), &quot;एरुः&quot; <span class="sUtramIndex"><a href="3.4.86.htm">३।४।८६</a></span>
&quot;समुदाय उदात्तत्वं यथा स्यात्()&quot; इति। उभेग्रहणे ह्रसति प्रत्यकमभ्यस्तसंज्ञा स्यात्()।<span class="prashna"> तस्मात्? </span>&quot;अभ्यस्तानामादिः&quot; <span class="sUtramIndex"><a href="6.1.183.htm">६।१।१८३</a></span> इत्याद्युदात्तमपि प्रत्येकं स्यात्()। अथपि &quot;अनुदात्तं पदमेकवर्जम्()&quot; <span class="sUtramIndex"><a href="6.1.152.htm">६।१।१५२</a></span> इति नास्ति यौगपद्यसम्भवः,<span class="prashna"> एवमपि पर्यायेण स्यात्()? </span><span class="prashna">तस्मात्? </span>&quot;अम्यस्तानामादिः&quot; (६।१।<span class="prashna">१८९) इत्येतत्? </span>कार्यं समुदाये यथा स्यात्(), प्रत्येकं पर्यायेण वा मा भूदित्येवमर्थमुभेग्रहणम्()॥ 

</div>


<div class="heading">बाल-मनोरमा</div>

<div>उभे अभ्यस्तम् <span class="sUtramIndex">, ६।१।५</span> </div><p><div>&quot;उगिदचा&quot;मिति नुमि प्राप्ते &quot;नाब्यस्ता&quot;दिति तन्निषेधं वक्ष्यन्नभ्यस्तसंज्ञामाह--उभे अभ्यस्तम्। &quot;एकाचो द्वे प्रथमस्ये&quot;त्यतो &quot;द्वे&quot; इत्यनुवर्तते। &quot;उबे&quot;ग्रहणं समुदायप्रतिपत्त्यर्थम्। &quot;द्वे&quot; इत्यनेन च षष्ठाध्यायविहितमेव द्वित्वं विवक्षितम्, &quot;अनन्तरस्य विधिर्वा प्रतिषेधो वा&quot; इति न्यायात्। तदाह--षाष्ठेत्यादिना। समुदिते किम्?। नेनिजतीत्यत्र प्रत्येकमभ्यस्तसंज्ञायाम् &quot;अभ्यस्तानामादिः&quot; इत्युदात्तः प्रत्येकं स्यात्। <P></div>


<div class="heading">तत्त्व-बोधिनी</div>

<div>उभे अभ्यस्तम् <span class="sUtramIndex">३७९, ६।१।५</span> </div><p><div>&quot;द्वे&quot;इत्येनुवृत्त्यैव सिद्धे &quot;उभे&quot;ग्रहणं समुदजायप्रतिपत्त्यर्थमिति व्याचष्टे--उभे समुदिते इति। अन्यथा &quot;नेनिजतीत्यत्र &quot;अभ्यस्तानामादि&quot;रित्याद्युदात्तत्वं प्रत्येकं पर्यायेण स्यात्।<P></div>


</body></html>