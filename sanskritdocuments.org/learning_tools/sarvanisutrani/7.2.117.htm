<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.116.htm">पूर्वम्: ७।२।११६</a></div><div class="sUtramIndexAnantaram"><a href="7.2.118.htm">अनन्तरम्: ७।२।११८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

तद्धितेष्वचामादेः॥ <span class="sUtramIndex"><a href="GoToSutram\7.2.117">७।२।११७</a></span>


<p><span class="section">पदच्छेदः॥</span> 

तद्धितेषु <span class="vibhaktiH">७।३</span> अचाम् <span class="vibhaktiH">६।३</span> आदेः <span class="vibhaktiH">६।१</span> अचो ञ्णिति <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> वृद्धिः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">अर्थः॥</span> 

<div>तद्धिते ञिति णिति च प्रत्यये परतः अङ्गस्य अचाम् आदेः अचः स्थाने वृद्धिः भवति।</div>


<p><span class="section">उदाहरणम्॥</span> 

<div>ञिति - गार्ग्यः, वात्स्यः, दाक्षिः, प्लाक्षिः।
णिति - औपगवः, कापटवः।</div>


<div class="heading">काशिका-वृत्तिः</div>

<div>तद्धितेष्वचाम् आदेः  <span class="sUtramIndex">७।२।११७</span> </div><p><div>तद्धिते ञिति णिति च प्रत्यये परतो ऽङ्गस्य अचाम् आदेः अचः स्थाने वृद्धिर् भवति। गार्ग्यः। वात्स्यः। दाक्षिः। प्लाक्षिः। णिति  औपगवः। कापटवः। त्वाष्ट्रः, जागतः इत्यत्र अचामादेर् वृद्धिरन्त्योपधालक्षणां वृद्धिं बाधते। </div>


<div class="heading">लघु-सिद्धान्त-कौमुदी</div>

<div>तद्धितेष्वचामादेः <span class="sUtramIndex">९४१, ७।२।११७</span> </div><p><div>ञिति णिति च तद्धितेष्वचामादेरचो वृद्धिः स्यात्। यस्येति च। पौर्वशालः। पञ्च गावो धनं यस्येति त्रिपदे बहुव्रीहौ। (द्वन्द्वतत्पुरुषयोरुत्तरपदे नित्य समासवचनम्)॥</div>


<div class="heading">लघु-सिद्धान्त-कौमुदी</div>

<div>दित्यदित्यादित्यपत्युत्तरपदाण्ण्यः <span class="sUtramIndex">१००२, ७।२।११७</span> </div><p><div>दित्यादिभ्यः पत्युततरपदाच्च प्राग्दीव्यतियेष्वर्थेषु ण्यः स्यात्। अणोऽपवादः। दितेरपत्यं दैत्यः। अदितेरादित्यस्य वा॥</div>


<div class="heading">न्यासः</div>

<div>तद्धितेष्वचामादेः। <span class="sUtramIndex">, ७।२।११७</span> </div><p><div>&quot;अचाम्()&quot; इति निर्धारणे षष्ठी। &quot;अचामादेरचः स्थाने&quot; इति।<span class="vArtikA"> ननु चेक्परिभावोपस्थानादिक एव स्थाने वृद्ध्या भवितव्यम्(), तस्मादिकः स्थान इत्येवं वक्तव्यम्(),<span class="prashna"> न त्वचः स्थान इति? </span>एवं मन्यते--&quot;अचो ञ्णिति&quot; (७</span>।२।११५) इत्यतः स्थानिनिर्देशार्थं द्वितीयमज्ग्रहणमनुवत्र्तते, तेन यथा &quot;अचो ञ्णिति&quot; <span class="sUtramIndex"><a href="7.2.115.htm">७।२।११५</a></span> इत्यत्र स्थानिनिर्देशादिक्परिभाषा नोपतिष्ठते, तथेहापीत्यदोषः। &quot;गार्ग्यः, वात्स्यः&quot; इति। &quot;गर्गादिभ्यो यञ्()&quot; <span class="sUtramIndex"><a href="4.1.105.htm">४।१।१०५</a></span>। &quot;दाक्षिः, प्लाक्षिः&quot; इति। &quot;अत इञ्()&quot; <span class="sUtramIndex"><a href="4.1.95.htm">४।१।९५</a></span>। &quot;औपगवः, कापटवः&quot; इति।<span class="prashna"> प्राग्दीव्यतीयोऽण्? </span><span class="sUtramIndex"><a href="4.1.83.htm">४।१।८३</a></span>।
अथ त्वाष्ट्रः, जागत इत्यतर त्वष्टृजगद्भ्यां &quot;तस्येवम्()&quot; <span class="sUtramIndex"><a href="4.3.120.htm">४।३।१२०</a></span> इत्यणि कृते यथाक्रमं &quot;अचो ञ्णिति&quot; <span class="sUtramIndex"><a href="7.2.115.htm">७।२।११५</a></span> इत्यज्लक्षणा वृद्धिः प्राप्नोति, &quot;अत उपधायाः&quot; (७।२।<span class="prashna">११६) इत्युपधालक्षणा वृद्धिः कस्मान्न भवति? </span>इत्याह--&quot;अचामादेर्वृद्धिरन्त्योपधावृर्द्धि बाधते&quot; इति।<span class="prashna"> कथं पुनरन्यस्योच्यमानाऽन्यस्य बाधिका स्यात्()? </span>ज्ञापकात्()। यदयमनुशतिकादिषु पुष्करसच्छब्दं पठति, तज्ज्ञापयति--यत्रादिवृद्धिस्तत्रान्या वृद्धिर्न भवतीति।<span class="prashna"> तस्यानुशतिकादिषु पाठस्यैतत्? </span>प्रयोजनम्()--उभयपदवृद्धिर्यथा स्यात्(), पुष्करसदोऽपत्यं पौष्करसादिरिति। &quot;बाहवादिभ्यश्च&quot; <span class="sUtramIndex"><a href="4.1.96.htm">४।१।९६</a></span> इतीञ्()। यदि चादिवृद्धिरन्यस्या वृद्धेर्बाधिका न स्यात्(),<span class="prashna"> उपधालक्षणेनैव वृद्धेः सिद्धत्वात्? </span>पौष्करसादिशब्दस्य, पुष्करसच्छब्दोऽनुशतिकादिषु न पठ()एत। पश्यत्याचार्यः--यत्रादिपदवृद्धिस्तत्रान्या वृद्धिर्न भवतीति; यतोऽनुशतिकादिषु पुष्करसच्छब्दं पठति। ननु ठगर्थस्तत्र पठः,<span class="prashna"> तत्र ह्रुपधालक्षणा वृद्धिर्न प्राप्नोतीति ठकोऽञ्णित्त्वात्()--पुष्करसदा चरतीति पौष्करसादिक इति? </span>नैतदस्ति; यदि पुष्करसच्छब्दाच्चरत्यर्थे ठगुत्पद्यते।<span class="prashna"> कस्मात्? </span><span class="prashna">पुनर्नोत्पद्यते? </span>अनभिधानात्()। अभिधानलक्षणा हि कृत्तद्धितसमासा भवन्तीति। तस्माज्ज्ञापक एवानुशतिकादिषु पाठः पुष्करसच्छब्दस्य॥ 

</div>


<div class="heading">बाल-मनोरमा</div>

<div>तद्धितेष्वचामादेः <span class="sUtramIndex">१०५९, ७।२।११७</span> </div><p><div>तद्धितेष्वचामादेः। &quot;अचोञ्णिती&quot;त्यनुवर्तते। &quot;मृजेर्वृद्धि&quot;रित्यतो वृद्धिरिति च। &quot;अचा&quot;मिति निर्धारणषष्ठी। तदाह--ञितीति।<P></div>


<div class="heading">तत्त्व-बोधिनी</div>

<div>तद्धितेष्वचामादेः <span class="sUtramIndex">८८५, ७।२।११७</span> </div><p><div>तद्धितेष्व। अचां मध्ये आदिरजेवेति &quot;अचोऽञ्णिती&quot;ति सूत्रदच इत्यनुवर्तत इत्याशयेन व्याचष्टे--अच इति। वृद्धिः स्यादिति। &quot;मृजेर्वृद्धि&quot;रित्यतोऽनुवर्तत इति भावः।<P></div>


</body></html>