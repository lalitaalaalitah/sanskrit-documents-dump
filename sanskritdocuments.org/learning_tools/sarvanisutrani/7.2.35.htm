<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.34.htm">पूर्वम्: ७।२।३४</a></div><div class="sUtramIndexAnantaram"><a href="7.2.36.htm">अनन्तरम्: ७।२।३६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

आर्धधातुकस्येड् वलादेः॥ <span class="sUtramIndex"><a href="GoToSutram\7.2.35">७।२।३५</a></span>


<p><span class="section">पदच्छेदः॥</span> 

आर्धधातुकस्य <span class="vibhaktiH">६।१</span>  <a class="anuvRittiH-adhaH" href="7.2.75.htm">७५</a> इट् <span class="vibhaktiH">१।१</span> वलादेः <span class="vibhaktiH">६।१</span> 

<p><span class="section">समासः॥</span> 

<div>वल् आदिः यस्य सः वलादिः, तस्य ॰ बहुव्रीहिः</div>


<p><span class="section">अर्थः॥</span> 

<div>वलादेः आर्धधातुकस्य इडागमः भवति</div>


<p><span class="section">उदाहरणम्॥</span> 

<div>लविता, लवितुम्, लवितव्यम्। पविता, पवितुम्, पवितव्यम्।</div>


<div class="heading">काशिका-वृत्तिः</div>

<div>आर्धधातुकस्य इड् वलादेः  <span class="sUtramIndex">७।२।३५</span> </div><p><div>छन्दसि इति निवृत्तम्। आर्धधातुकस्य वलादेरिडागमो भवति। लविता। लवितुम्। लवितव्यम्। पविता। पवितुम्। पवितव्यम्।<span class="prashna"> आर्धधातुकस्य इति किम्? </span>आस्ते। शेते। वस्ते। रुदादिभ्यः सार्वधातुके <span class="sUtramIndex"><a href="7.2.56.htm">७।२।५६</a></span> इत्येतस्मिन् नियमार्थे वज्ञायमाने प्रतिपत्तिगौरवम् भवति इति आर्धधातुकग्रहणं क्रियते।<span class="prashna"> वलादेः इति किम्? </span>लव्यम्। पव्यम्। लवनीयम्। पवनीयम्। इटिति वर्तमाने पुनः इड्ग्रहणं प्रतिषेधनिवृत्त्यर्थम्। </div>


<div class="heading">लघु-सिद्धान्त-कौमुदी</div>

<div>आर्धधातुकस्येड्वलादेः <span class="sUtramIndex">४०३, ७।२।३५</span> </div><p><div>वलादेरार्धधातुरस्येडागमः स्यात्। बभूविथ। बभूवथुः। बभूव। बभूव। बभूविव। बभूविम।</div>


<div class="heading">न्यासः</div>

<div>आर्घधातुकस्येङूवलादेः। <span class="sUtramIndex">, ७।२।३५</span> </div><p><div>&quot;आस्ते, शेते, वस्ते&quot; इति। &quot;आस उपवेशने&quot; (धा।पा।१०२१),<span class="prashna"> &quot;शीङ्? </span>स्वप्ने&quot; (धा।पा।१०३२), &quot;दस आच्छादने&quot; (धा।पा।१०२३)। अदादित्वाच्छपो लुक्(), &quot;शीङः सार्वधातुके गुणः&quot; <span class="sUtramIndex"><a href="7.4.21.htm">७।४।२१</a></span>। आर्धधातुकग्रहणादिह--सार्वधातुकस्येण्न भवतीति। ननु च &quot;रुदादिभ्यः सार्वधातुके&quot; <span class="sUtramIndex"><a href="7.2.76.htm">७।२।७६</a></span> इत्येतन्नियमार्थ विज्ञायते--&quot;रुदादिभ्य एव सार्वधातुकस्य नान्येभ्य&quot; इति। &quot;रुदादिभ्यः सार्वधातुकस्यैव&quot; इत्येषा तु विपरीतनियमाशङ्का न कत्र्तव्या। यदि ह्रेवंविधो नियमः स्यात्(), तदा रुदादेः परस्य सन इडागमो न स्यात्(); नियमेन व्यावर्त्तितत्वात्()। ततश्च &quot;रुदविद&quot; <span class="sUtramIndex"><a href="1.2.8.htm">१।२।८</a></span> इत्यत्र रुदिग्रहणमनर्थकं स्यात्(); &quot;हलन्ताच्च&quot; <span class="sUtramIndex"><a href="1.2.10.htm">१।२।१०</a></span> इति कित्त्वस्य सिद्धत्वात्()। तस्मान्नात्र विपरीतनियमाशङ्का। &quot;रुदादिभ्य एव सार्वधातुकस्य, नान्येभ्यः&quot; इत्येष नियमो भविष्यति,<span class="prashna"> ततो नार्थः सार्वधातुकनिवृत्त्यर्थेनाद्र्धधातुकग्रहणेन? </span>इत्यत आह--&quot;रुदादिभ्यः&quot; इत्यादि। &quot;रुदादिभ्यः सार्वधातुके&quot; <span class="sUtramIndex"><a href="7.2.76.htm">७।२।७६</a></span> इत्येतस्मिन्नियमार्थे विज्ञायमाने कश्चिन्मन्दबुद्धिः प्रतिपत्ता विपरीतनियमं सम्भावयेत्(), तत्रानन्तरोक्तया नीत्याऽभिमतनियमे प्रतिपद्यमाने &quot;प्रतिपत्तिगौरवं भवति&quot; इति। इतिकरणो हेतौ। यत एव &quot;रुदादिभ्यः सार्वधातुके&quot; <span class="sUtramIndex"><a href="7.2.76.htm">७।२।७६</a></span> इत्येतस्मिन्नियमार्थे विज्ञायमाने प्रतिपत्तिगौरवं भवति,<span class="prashna"> अतो हेतोरार्धधातुकग्रहणं कस्मान्न भवति? </span>नार्हतीत्येवमर्थं भवितुम्()। यदि ह्रङ्गस्य स्यात्(), &quot;एकाच उपदेशेऽनुदात्तात्()&quot; <span class="sUtramIndex"><a href="7.2.10.htm">७।२।१०</a></span> इति प्रत्ययस्येट्प्रतिषेधोऽनर्थकः स्यात्(); प्राप्त्यभावा। &quot;न क्त्वा सेट्()&quot; <span class="sUtramIndex"><a href="1.2.18.htm">१।२।१८</a></span>, &quot;निष्ठा शीङ्()&quot; <span class="sUtramIndex"><a href="1.2.19.htm">१।२।१९</a></span> इति वचनाच्च। न ह्रस्येडागमे सति क्त्वानिष्ठयोः सेट्त्वमुपपद्यते। इह तर्हि वृक्षात्वम्(),<span class="prashna"> वृक्षतेति प्रातिपदिकप्रत्ययस्य मा भूदित्येवमर्थं कस्मान्न भवति? </span>एवमर्थमपि नार्हति भवितुम्(), &quot;ऋत इद्धातोः&quot; <span class="sUtramIndex"><a href="7.1.100.htm">७।१।१००</a></span> इत्यतः &quot;धातोः&quot; इत्यनुवत्र्तते। नन्वेवमपि लूभ्याम्(), लूभिरित्यत्र प्राप्नोतीत्येव, न ह्रत्र प्रकृतेः प्रतिपदिकत्वेन धातुत्वं विहन्यते &quot;क्विबन्ता धातुत्वं न जहति&quot; (व्या।प।१३२) इति कृत्वा,<span class="prashna"> तस्मादिह मा भूदित्येवमर्थमार्धधातुकग्रहणं युक्तम्()? </span>नैतदस्ति; &quot;ॠत इद्धातोः&quot; <span class="sUtramIndex"><a href="7.1.100.htm">७।१।१००</a></span> इत्यत्र हि स्वरूपपदात्मकस्य धातुशब्दस्य ग्रहणम्()। अत इहापि &quot;धातो&quot; रित्यनुवत्र्तमानं तथाभूतमेवानुवत्र्तते।<span class="prashna"> तेन &quot;धातोः&quot; इत्येवंविहितस्येङ्()विधानात्? </span>लूभ्याम्(), लूभिरित्यत्रासत्यार्धधातुकग्रहण इटः प्रसङ्गो न भवति। तथा जुगुप्सत इत्येवमादावपि;<span class="prashna"> न ह्रत्र धातोरित्येवं सन्? </span>विहितः,<span class="prashna"> किं तर्हि? </span><span class="prashna">गुपादीन्? </span><span class="prashna">धातून्? </span>स्वरूपेणोपादाय। तस्मादेतन्निवृत्त्यर्थमप्यार्धधातुकग्रहणं न भवतीति वेदितव्यम्()। &quot;ऋत इद्धातोः&quot; <span class="sUtramIndex"><a href="7.1.100.htm">७।१।१००</a></span> इत्यत्र स्वरूपपदात्मकस्य धातुशब्दस्य ग्रहणं स्यात्()। तदा तस्यापि &quot;ऋतः&quot; इति विशेषणं न परिकल्प्येत।<span class="prashna"> तस्य धातुशब्देऽसम्भवात्? </span>तदर्थस्य विशेषणं विज्ञायत इत्यदोवः। 
अथ वा--तत्र तन्त्रेण द्वे धादुग्रहण उपात्ते; तत्रैकमर्थपदात्मकम्(), अपरं स्वरूपपदात्मकम्()। तत्र यदर्थपदात्मकं तत्र तस्योपयोगः, अपरस्य त्वत्रेति न कश्चिद्दोषः।<span class="prashna"> तस्मात्? </span>प्रतिपत्तिगौरवपरीहारार्थमेवार्धधातुकग्रहणम्()। 
अथेङ्ग्रहणं किमर्थम्(), यावता &quot;नेङ्वशि कृति&quot; (७।२।<span class="prashna">२८) इत्यत इङ्ग्रहणमनुवरत्तते? </span>इत्याह--&quot;इडिति वत्र्तमाने&quot; इत्यादि। तद्धिड्ग्रहणं प्रतिषेधेन सम्बद्धम्(), अतस्तदनुवृत्तौ तस्याप्यनुवृत्तिः स्यात्()। तन्निवृत्यर्थ पुनरिड्ग्रहणं क्रियते। ननु च प्राप्तौ सत्यां प्रतिषेधः स्यात्(), न च वलादेरार्धधातुकस्य केनचिदिट्प्राप्नोति, अतः प्राप्त्यभावादेव विधिरयं विज्ञास्यते,<span class="prashna"> न प्रतिषेधः? </span>नैतदस्ति; एतस्मादेव प्रतिषेधवचनाद्विधिरप्यनुमीयते। नूनमार्धधातुकस्येङ्()विधिरस्तीति येन वलादेः प्रतिषेधं शास्ति।<span class="prashna"> पुनरिड्ग्रहणात्? </span>तु विधिरेष विज्ञास्यते॥ 

</div>


<div class="heading">बाल-मनोरमा</div>

<div>आद्र्धधातुकस्येड्?वलादेः <span class="sUtramIndex">३३, ७।२।३५</span> </div><p><div>सिपस्थलि बभू थ इति स्थिते --आद्र्धधातुस्येट्। &quot;नेड्वशि कृती&quot;त्यस्मादनुवृत्त्यैव सिद्धेरिहेड्ग्रहणं न कार्यमिति &quot;नेड्वशी&quot;ति सूत्रभाष्ये प्रत्याख्यातम्। आद्र्धधातुकस्येति किम्?। जुगुप्सति। अत्र &quot;गुप्तिज्()किद्भ्य&quot; इति सनो धातोरित्यधिकृत्य विहितत्वाऽभावान्नाद्र्धधातुकत्वम्। बभूविथेति। सिपस्थलि तस्य इडागमे वुगादि पूर्ववत्। बभूवथुरिति। थसोऽथुसादेशे वुगादि पूर्ववत्। सकारस्य रुत्वविसर्गौ। बभूवेति। मध्यमपुरुषबहुवचनस्य अकारः सर्वादेश इति &quot;परस्मैपदानां णलतु&quot;सित्यत्रोक्तम्। वुगादि पूर्ववत्। बभूवेति। मिपो णलि वुगादि पूर्ववत्। बभूविवेति। वसो वादेशे वलादित्वादिडागमे वुगादि पूर्ववत्। नचात्र &quot;श्र्युकः किती&quot;तीडागमनिषेधः शङ्क्यः, &quot;कृसृभृवृस्तुद्रुरुआउश्रुवो लिटी&quot;ति क्रादिनियमादिटसिद्धेः। बभूविमेति। मसो मादेशे इडागमे वुगादि पूर्ववत्। इति लिट्प्रक्रिया।<P><P></div>


<div class="heading">तत्त्व-बोधिनी</div>

<div>आद्र्धधातुकस्येड्वलादेः <span class="sUtramIndex">२७, ७।२।३५</span> </div><p><div>&quot;नेड्वशि कृती&quot;त्यत इडित्यनुवर्तमाने पुनरिड्ग्रहणं निषेधसंबद्धस्येटो निवृत्त्यर्थम्। वस्तुतस्तु &quot;समर्थानां प्रथमाद्वे&quot;त्यनुवृत्तस्य पदत्रयसय् मध्ये &quot;प्राग्दिश्&quot; इत्यनन्तरं &quot;समर्थानां प्रथमा&quot;दिति निवृत्तं, &quot;वे&quot;तित्वनुवर्तत इति व्याख्यानमिव &quot;नेति निवृत्तम्, इडित्यनुवत्र्तते&quot; इति व्याख्यातुं शक्यत्वादिड्ग्रहणं त्युक्तं शक्यम्, तथापि स्पष्टप्रतिपत्त्यर्थं तत्स्वीकृतमिति बोध्यम्। आद्र्धधातुकस्येति किम्?। आस्ते, शेते। वलादेः किम्?। एधनीयम्। ननु &quot;रुदादिभ्यः सार्वधातुके&quot; इत्यनेन सार्वधातुकस्य यदीड्भवति तर्हि रुदादिभ्य एवे&quot;ति नियमादास्ते शेत इत्यत्र इड्न भवेदित्याद्र्धधातुकस्येति ग्रहणं व्यर्थम्। न च रुदादिभ्यः सार्वधातुक एवेति विपरीतनियमाद्रोदितेत्यत्र न स्यात्, आस्ते शेत इत्यत्र तु स्यादिति शङ्क्यम्। &quot;रुदविदमुषग्रहिस्वपिप्रच्छः संश्चे&quot;ति क्त्वाप्रत्यये औपदेशिककित्त्वस्य सुस्थत्वात्। &quot;हलन्तञ्चे&quot;ति झलादिसनः कित्त्वाच्च। तस्माद्विपरीतनियमाऽसंभवेनाद्र्धदातुकग्रहणं व्यर्थमेव। ननु तद्ग्रहणाऽभावे वलादेरित्यस्य-- अङ्गस्येति यदधिकृतं तद्विशेष्यं स्यात्, ततश्च अडाटाविवेडागमोऽतादवस्थ्यात्, अकृते।()पि तद्ग्रहणेऽङ्गस्य यो वलादिरङ्गनिमित्तं तस्येडिति व्याख्यानादिष्टसिद्धेश्च। तस्मादुभयथापि व्याख्यानेशरणीकर्तव्ये &quot;आद्र्धधातुकस्ये&quot;त्यस्य त्याग एव श्रेयान्। नन्वेवं &quot;केशवः&quot;, &quot;अङ्गना&quot; &quot;वृक्षत्व&quot;मित्यत्रेट् स्यात्। &quot;ऋत इद्धातो&quot;रित्यतो धातोरित्यनुवर्तनादधातोः परस्य न भवतीति परिहारसंभवेऽपि लूभ्यां पूभ्यामित्यत्र दुर्वार एवेडागमः। विहितविशेषणेनाप्ययं वारयितुमशक्यः, क्विबन्ता धातुत्वं न जहतीति लूभ्यां लूभिरित्यत्र ब्यामादेर्धातोर्विहितत्वाऽनपायात्। किंच &quot;जुगुप्सते&quot; इत्यादौ &quot;गुप्तिज्किद्भ्यः&quot; इति धातोर्विहितस्य सन इड् दुर्वारः स्यात्। न चेह धातोः परत्र विहितस्य वलादेरिति व्याख्यानलाभाय धातोरिति पञ्चम्यन्तमपेक्षितं, तच्च दुर्लभम्, &quot;ऋत इद्धातो&quot;रित्यत्र धातोरित्यस्य षष्ठ()न्तत्वात्, तथा च वृक्षत्वमित्यादावपीडागमप्रसङ्ग इति वाच्यं, शब्दाधिकारपक्षे स्वरितत्वेन तत्सदृशशब्दोऽनुमीयत इति पञ्चम्यन्तलाभात्। अस्तु वा षष्ठ()न्तत्वं, विहितत्वं षष्ठ()र्थ इति व्याख्यायामिष्टसिद्धः। तस्माज्जुगुप्सत इत्यादावतिप्रसङ्गवारणार्थमाद्र्धधातुकस्यति ग्रहणम्। केचित्तु--- धातोरित्युच्चार्य विहितो यः प्रत्ययस्तस्य#एडिति यदि व्याख्यायेत तदा लूभ्यां जुगुप्सत इत्यत्रातिप्रसङ्गाऽभावादाद्र्धधातुकस्येति व्यर्थमित्याहुः। बभूविवेति। न चाऽत्र &quot;श्र्युकः किती&quot;तीण्निषेधे वुगागमोऽपि न स्यादिति शङ्क्यं, क्रादिनियमादिटः प्रवृत्तेः॥<P><P></div>


</body></html>