<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.1.103.htm">पूर्वम्: ७।१।१०३</a></div><div class="sUtramIndexAnantaram"><a href="7.2.2.htm">अनन्तरम्: ७।२।२</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

सिचि वृद्धिः परस्मैपदेषु॥ <span class="sUtramIndex"><a href="GoToSutram\7.2.1">७।२।१</a></span>


<p><span class="section">पदच्छेदः॥</span> 

सिचि <span class="vibhaktiH">७।१</span>  <a class="anuvRittiH-adhaH" href="7.2.7.htm">७</a> वृद्धिः <span class="vibhaktiH">१।१</span>  <a class="anuvRittiH-adhaH" href="7.2.7.htm">७</a> परस्मैपदेषु <span class="vibhaktiH">७।३</span>  <a class="anuvRittiH-adhaH" href="7.2.7.htm">७</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">अर्थः॥</span> 

<div>परस्मैपदेषु परेषु सिचि परतः इगन्तस्य अङ्गस्य वृद्धिः भवति</div>


<p><span class="section">उदाहरणम्॥</span> 

<div>अचैषीत्, अनैषीत्, अलावीत्, अपावीत्, अकार्षीत्, अहार्षीत्</div>


<div class="heading">काशिका-वृत्तिः</div>

<div>सिचि वृद्धिः परस्मैपदेषु  <span class="sUtramIndex">७।२।१</span> </div><p><div>परस्मैपदपरे सिचि परतः इगन्तस्य अङ्गस्य वृद्धिर् भवति। अचैषीत्। अनैषीत्। अलावीत्। अपावीत्। अकार्षीत्। अहार्षीत्। अन्तरङ्गम् अपि गुणम् एषां वृद्धिर्वचनाद् बाधते। न्यनुवीत्, न्यधुवीतित्यत्र कुटादित्वात् ङित्त्वे सति प्रतिषिद्धायां वृद्धौ उवङादेशः क्रियते।<span class="prashna"> परस्मैपदेषु इति किम्? </span>अच्योष्ट। अप्लोष्ट। </div>


<div class="heading">लघु-सिद्धान्त-कौमुदी</div>

<div>सिचि वृद्धिः परस्मैपदेषु <span class="sUtramIndex">४८६, ७।२।१</span> </div><p><div>इगन्ताङ्गस्य वृद्धिः स्यात् परस्मैपदे सिचि। अक्षैषीत्। अक्षेष्यत्॥ तप सन्तापे॥ १४॥ तपति। तताप। तेपतुः। तेपुः। तेपिथ, ततप्थ। तेपिव। तेपिम। तप्ता। तप्स्यति। तपतु। अतपत्। तपेत्। तप्यात्। अताप्सीत्। अताप्ताम्। अतप्स्यत्॥ क्रमु पादविक्षेपे॥ १५॥</div>


<div class="heading">न्यासः</div>

<div>सिचि वृद्धिः परस्मैपदेषु। <span class="sUtramIndex">, ७।२।१</span> </div><p><div>&quot;सार्वधातुकार्धधातुकयोः&quot; <span class="sUtramIndex"><a href="7.3.84.htm">७।३।८४</a></span> इति गुणे प्राप्ते वचनमिदमारभ्यते। सिचीति, परस्मैपदेष्विति च द्वे अप्येति परसप्तम्यौ; तत्र सिचोऽङ्गापेक्षं परत्वं, परस्मैपदानां तु सिजपेक्षम्()। &quot;परस्मैपदपरे&quot; इति।<span class="prashna"> परस्मैपदं परं यस्मात्? </span>स तथोक्तः। &quot;इगन्तस्य&quot; इति। &quot;इको गुणबृद्धी&quot; <span class="sUtramIndex"><a href="1.1.3.htm">१।१।३</a></span> इत्यस्योपस्थाने सतीकाऽङ्गं विशिष्यते, विशेषणेन च तदन्तविधिर्भवतीत्याह--&quot;इगन्तस्याङ्गस्य वृद्धिर्भवति&quot; इति। &quot;अचैषीत्(), अनैषीत्()&quot; इति।<span class="prashna"> &quot;चिञ्? </span>चयने&quot; (धा।पा।१२५१),<span class="prashna"> &quot;णोञ्? </span>प्रापणे&quot; (धा।पा।९१), भूते लुङ्, &quot;च्लेः सिच्()&quot; <span class="sUtramIndex"><a href="3.1.44.htm">३।१।४४</a></span>, &quot;एकाचः&quot; <span class="sUtramIndex"><a href="7.2.10.htm">७।२।१०</a></span> इत्यादिनेट्प्रतिषेधः, अडागमः, &quot;नित्यं ङितः&quot; <span class="sUtramIndex"><a href="3.4.99.htm">३।४।९९</a></span> इत्यनुवत्र्तमाने &quot;इतश्च&quot; <span class="sUtramIndex"><a href="3.4.100.htm">३।४।१००</a></span> इतीकारलोपः, &quot;अस्तिसिचोऽपुक्ते&quot; <span class="sUtramIndex"><a href="7.3.96.htm">७।३।९६</a></span> इतीट्(), &quot;इष्कोः&quot; <span class="sUtramIndex"><a href="8.3.57.htm">८।३।५७</a></span> इत्यनुवत्र्तमाने &quot;आदेशप्रत्यययोः&quot; <span class="sUtramIndex"><a href="8.3.59.htm">८।३।५९</a></span> इति षत्वम्()।<span class="prashna"> &quot;अलावीत्? </span>अपावीत्()&quot; इति। &quot;पूर्ववल्लुङ, &quot;आर्धधातुकस्येङ्वलादेः&quot; (७।२।<span class="prashna">३५) इतीट्? </span>पूर्ववदीट्(), &quot;इट ईटि&quot; <span class="sUtramIndex"><a href="8.2.28.htm">८।२।२८</a></span> इति सिचो लोपः। &quot;अकार्षात्()&quot; इति। उदाहरणं सुबोधम्()। ननु चात्रान्तरङ्गत्वाद्गुणेन भवितव्यम्(), अन्तरङ्गत्वं पुनस्तस्यार्धधातुकापेक्षात्वात्();<span class="prashna"> वृद्धेस्त्वाद्गुणविशेषं परस्मैपदपरं सिचमपेक्ष्य बहिरङ्गत्वम्()? </span>अत आह--&quot;अन्तरङ्गमपि&quot; इत्यादि। यद्यन्तरङ्गत्वाद्णः स्यात्(), तदैतद्वचनमनर्थकं स्यात्()। तस्माद्वचनसामथ्र्याद्वहिरङ्गापि वृद्धिर्गुणं बाधते। यद्येवम्(), तर्हि यथा वचन सामथ्र्याद्वृद्धिरन्तरङ्गमपि गुणं बाधते, तथोवङादेशमपि बाधेत ततश्च न्यनुवीत्(),<span class="prashna"> न्यधुवीदिति न सिध्येत्()? </span>इत्यत आह--&quot;व्यनुवीन्न्यधुवीत्()&quot; इत्यादि। यत्र हि वृद्धेः प्रतिषेधो नास्ति, तत्र वचनसामथ्र्याद्विध्यन्तरं बाधित्वाऽसौ प्रवत्र्तते। इह तु ङित्त्वे सति &quot;क्ङिति च&quot; <span class="sUtramIndex"><a href="1.1.5.htm">१।१।५</a></span> इति वृद्धिः प्रतिषिध्यते, प्रतिषिद्धा च सतो नोत्सहत उपङादेशं बाधितुम्()। तेन तस्यां प्रतिषिद्धायां &quot;अचि श्नुधातु&quot; <span class="sUtramIndex"><a href="6.4.77.htm">६।४।७७</a></span> इत्यादिनोवङादेशः क्रियते। ङित्त्वं पुनरत्र &quot;णू स्तवने&quot; (धा।पा।१३९७), &quot;धू विधूनने&quot; (धा।पा।१३९८) इत्येतयोः कुटादिषु पाठाद्गाङकुटादिसूत्रेण <span class="sUtramIndex"><a href="1.2.1.htm">१।२।१</a></span> यथा सामथ्र्याद्वृद्ध्या गुणो बाध्यते,<span class="prashna"> तथा प्रतिषेधोऽपि बाध्येत एव? </span>नैतदस्ति; गुणे हि नाप्राप्ते वृद्धिरारभ्यते, प्रतिषेधे तु प्राप्ते चाप्राप्ते च। तत्र येन नाप्राप्ति नान्येन (व्या।प।४९) गुणस्यैव बाधा युक्ता, न प्रतिषेधस्य। 
&quot;अच्योष्ट, अप्लोष्ट&quot; इति।<span class="prashna"> &quot;च्युङ्? </span><span class="prashna">छ्युङ्? </span><span class="prashna">ज्युङ्? </span><span class="prashna">(न स्तः--धातुपाठे) इयुङ्? </span><span class="prashna">प्रुङ्? </span><span class="prashna">प्लुङ्? </span>गतौ&quot; (धा।पा।९५५,९५६,९५७)

</div>


<div class="heading">बाल-मनोरमा</div>

<div>सिचि वृद्धिः परस्मपैपदेषु <span class="sUtramIndex">१४०, ७।२।१</span> </div><p><div>अथ लुङि सिचि वीभावे &quot;सार्वधातुकाद्र्धधातुकयो&quot;रिति गुणे प्राप्ते-- सिचि वृद्धिः। इगन्तस्येति। वृद्धिश्रुत्या इक इत्युपस्थितमङ्गस्येत्यधिकृतस्य विशेषणं, तदन्तविधिरिति भावः। एवं च अकोषीत्यादौ व्यञ्जनस्य न वृद्धिः। अवैषीदिति। लुङिस्तिप्। इकारलोपः। सिचि वीभावः। &quot;एकाच&quot; इति इण्निषेधः। वृद्धिः। अडागमः। षत्वम्। आजीदिति। सिज्लोपः। &quot;वदव्रजे&quot;ति हलन्तलक्षणायां वृद्धौ &quot;नेटी&quot;ति निषिद्धायामाडागमे &quot;आटश्चे&quot;ति वृद्धिः। लृङि अवेष्यत् आजिष्यत्। तेज पालन इत्यादि। स्पष्टम्। एजृ कम्पन इति। दीप्तौ त्वात्मनेपदी गतः। टु ओ स्फूर्जेति। &quot;आदिर्ञिटुडव&quot; इति टुरित्, उपदेशेऽनुनासिकत्वादोकार आकारश्च इत्। &quot;ट्वितोऽथु&quot;जित्थथुच्, &quot;आदितश्चे&quot;ति निष्ठानत्वम्, &quot;ओदितश्चे&quot;ति निष्ठायामिण्निषेधश्च। तत्फलानि। &quot;उपधायां चे&quot;ति दीर्घस्याऽनित्यत्वज्ञापनार्थमिह दीर्घ ऊकारः पठितः। तेन हुर्छतीत्यादौ न दीर्घ इत्याहुः। स्फूर्जतीति। लिटि--पुस्फूर्ज, अस्फूर्जीत्। क्षि क्षय इति। क्षयो--नाशः। अन्तर्भावितण्यर्थ इति। नाशनार्थक इत्यर्थः। अजन्तेष्वेवास्य पाठो युक्तः। क्षयतीति। नश्यतीत्यर्थः,नाशयतीति वा। शपि गुणेऽयादेशः। चिक्षायेति। णलि वृद्धिः। आयादेशः। चिक्षियतुरिति। &quot;असंयोगा&quot;दिति कित्त्वान् गुणः। इयङ्। चिक्षयिथ-- चिक्षेथेति। पित्त्वेन कित्त्वाऽभावाद्गुणः। अजन्तत्वात्तासौ नित्याऽनिट्त्वाच्च भारद्वाजनियमात्थलि वेट्। इट्पक्षेऽयादेशः। चिक्षियथुः। चिक्षिय। चिक्षाय चिक्षय। वस्मसोस्तु क्रादिनियमान्नित्मिट्। तदाह---चिक्षियिव चिक्षियिमेति। क्षेता। क्षेष्यति। क्षयतु। अक्षयत्। क्षयेत्।<P><P></div>


<div class="heading">तत्त्व-बोधिनी</div>

<div>सिचि वृद्धिः परस्मैपदेषु <span class="sUtramIndex">११५, ७।२।१</span> </div><p><div>&quot;इको गुणवृद्धी&quot; इति परिभाषोपस्थानादाह-- इगन्तेति। परस्मैपदेष्विति किम्?। अधविष्ट। अधोष्ट। सिचि किम्?। एति। बिभर्ति। गुणं बाधित्वा वृद्धिः स्यात्। खज मन्थे। कजेति केचित्पठन्ति। एजृ कम्पने। दीप्तौ त्वात्मनेपदी गतः। टुओस्फूर्जा। &quot;ट्वनितोऽथुच्ट। स्फूर्जथुः। &quot;ओदितश्चे&quot;ति निष्ठानत्वार्थमोकारः। स्फूर्ग्णः। स्फूर्ग्णवान्। आकारस्तु &quot;ओदितश्च&quot; इति निष्ठायामिटो निषेधार्थः, &quot;विभाषा भावादिकर्मणो&quot;रिति विकल्पार्थश्चास्फूर्ग्ण, स्फूर्जितमनेनेत्यादि। &quot;उपधायां चे&quot;ति दीर्घस्याऽनित्यत्वज्ञापनार्थमिह दीर्घोपदेशः। तेन हुच्र्छति मुच्र्छति इत्यपि भवतीति केचित्। क्षि क्षये। अजन्तेष्वस्य पाठो युक्तः। &quot;क्षि निवासगत्यो&quot;रिति तुदादौ।<P><P></div>


</body></html>