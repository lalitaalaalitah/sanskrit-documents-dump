<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="5.4.98.htm">पूर्वम्: ५।४।९८</a></div><div class="sUtramIndexAnantaram"><a href="5.4.100.htm">अनन्तरम्: ५।४।१००</a></div>&nbsp;


<div class="heading">सूत्रम्</div>

नावो द्विगोः॥ <span class="sUtramIndex"><a href="GoToSutram\5.4.99">५।४।९९</a></span>


<div class="heading">काशिका-वृत्तिः</div>

<div>नावो द्विगोः  <span class="sUtramIndex">५।४।९९</span> </div><p><div>नौशब्दान्तात् द्विगोः टच् प्रत्ययो भवति समासान्तः। द्वे नावौ समाहृते द्विनावम्। त्रिनावम्। द्विनावधनः। पञ्चनावप्रियः। द्वाभ्यां नौभ्यामागतं द्विनावरूप्यम्। द्विनावमयम्।<span class="prashna"> द्विगोः इति किम्? </span>राजनौः। अतद्धितलुकि इत्येव, पञ्चभिर् नौभिः क्रीतः पञ्चनौः। दशनौः। </div>


<div class="heading">न्यासः</div>

<div>नावो द्विगोः। <span class="sUtramIndex">, ५।४।९९</span> </div><p><div><span class="prashna">&quot;द्विनावम्? </span>त्रिनावम्()&quot; इति। &quot;तद्धितार्थोत्तरपद&quot; <span class="sUtramIndex"><a href="2.1.50.htm">२।१।५०</a></span> इत्यादिना द्विगुः। &quot;द्विनावधनः&quot; इति। द्वे नावौ धनं यस्येति बहुव्रीहौ कृते पूर्वयोः पदयोस्तेनैव सूत्रेणोत्तरपदे द्विगुः।<span class="prashna"> पञ्चनावप्रियम्? </span>इति।<span class="prashna"> पूर्वेण तुल्यमेतत्? </span>द्विनावरूप्यम्(), द्विनावमयम्()&quot; इति। तेनैव सूत्रेम तद्धितार्थे द्विगुः। पूर्ववद्रूप्यमयटौ। 
&quot;राजनौः&quot; इति। षष्ठीसमासः। &quot;पञ्चनौः&quot; इति आर्हीयस्य <span class="sUtramIndex"><a href="5.1.19.htm">५।१।१९</a></span> ठकः &quot;अध्यर्धपूर्वं&quot; <span class="sUtramIndex"><a href="5.1.28.htm">५।१।२८</a></span> इत्यादिना लुक्()॥

</div>


<div class="heading">बाल-मनोरमा</div>

<div>नावो द्विगोः <span class="sUtramIndex">७९१, ५।४।९९</span> </div><p><div>नावो द्विगोः। न तु तद्धितलुकीति। &quot;गोरतद्धितलुकी&quot;त्यतो मण्डूकप्लुत्या तदनुवृत्तेरिति भावः। द्विनावरूप्य इति। तद्धितार्थे समासः, टच्, आवादेशः। &quot;हेतुमनुष्येभ्योऽन्यतरस्यां रूप्यः&quot;। तस्य &quot;द्विगोर्लुगनपत्ये&quot; इति लुकमाशङ्क्याह--द्विगोर्लुगनपत्ये इत्यत्रेति। अपकर्षणादिति। &quot;गोत्रेऽलुगची&quot;त्यत्तरसूत्रादित्यर्थः। पञ्चनावप्रिय इति। पञ्च नावः प्रिया यस्येति विग्रहे उत्तरपदे द्विगुः, टचि, आवादेशः। द्विनावमिति। द्वयोर्नावोः समाहार इति विग्रहे द्विगुः। टच्। आवादेशः। &quot;सनपुंसकम्&quot; इति नपुंसकत्वम्। त्रिनावमिति। तिसृणां नावां समाहार इति विगरहः। द्विनाववत्। पञ्चनौरिति। तद्धितार्थे समासः। आर्हीयष्ठक्, &quot;अध्यर्धे&quot;ति लुक्।<P></div>


<div class="heading">तत्त्व-बोधिनी</div>

<div>नावो द्विगोः <span class="sUtramIndex">६९६, ५।४।९९</span> </div><p><div>द्विनावरूप इति। &quot;हेतुमनुष्येभ्यः--&quot;इति रूप्यः। पञ्चनौरिति। आर्हीयष्ठत्। &quot;अध्यर्धपूर्वे&quot;ति लुक्। खार्याः। द्विगोरिति। खारीशब्दान्ताद्द्विगोरित्यर्थः। <P></div>


</body></html>