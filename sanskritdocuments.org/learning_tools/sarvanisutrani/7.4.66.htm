<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.4.65.htm">पूर्वम्: ७।४।६५</a></div><div class="sUtramIndexAnantaram"><a href="7.4.67.htm">अनन्तरम्: ७।४।६७</a></div>&nbsp;


<div class="heading">सूत्रम्</div>

उरत्॥ <span class="sUtramIndex"><a href="GoToSutram\7.4.66">७।४।६६</a></span>


<div class="heading">काशिका-वृत्तिः</div>

<div>उरत्  <span class="sUtramIndex">७।४।६६</span> </div><p><div>ऋवर्णान्तस्य अभ्यासस्य अकारादेशो भवति। ववृते। ववृधे। शशृधे। नर्नर्ति, नरिनर्ति, नरीनर्ति इत्येवम् आदौ अभ्यासविकारेषु अपवादो न उत्सर्गान् विधीन् बाधते इति उः अदत्वे कृते रुगादय आगमाः क्रियन्ते। </div>


<div class="heading">लघु-सिद्धान्त-कौमुदी</div>

<div>उरत् <span class="sUtramIndex">४७५, ७।४।६६</span> </div><p><div>अभ्यासऋवर्णस्यात् प्रत्यये। रपरः। हलादिः शेषः। वृद्धिः। गोपायाञ्चकार। द्वित्वात्परत्वाद्यणि प्राप्ते -----।</div>


<div class="heading">न्यासः</div>

<div>उरत्?। <span class="sUtramIndex">, ७।४।६६</span> </div><p><div>छन्दसीति निवृत्तम्(); पूर्वसूत्रे च कारानुकृष्टत्वात्()। &quot;ववृते, ववृधे, शशृधे&quot; इति। &quot;वृतु वत्र्तने&quot; (धा।पा।७५८), &quot;वृधु वृद्धौ&quot; (धा।पा।७५९), &quot;शृधु शब्दकुत्सायाम्()&quot; (धा।पा।७६०), लिट्(); तत्राद्ययोरनुदात्तेत्त्वादात्मनेपदम्(), इतरत्र स्वरितेत्त्वात्(); पूर्ववदेव द्विर्वचनम्(), हलादिशेषे च कृत ऋवर्णान्ततयामुपजातायामद्भावः, रपरत्वम्(), हलादिशेषः।
&quot;नर्नर्त्ति, नरिनर्त्ति, नरीनर्त्ति&quot; इत्येवमादौ &quot;ऋदुपधस्य च&quot; <span class="sUtramIndex"><a href="7.4.90.htm">७।४।९०</a></span> इति, &quot;रुग्रिकौ च लुकि&quot; <span class="sUtramIndex"><a href="7.4.91.htm">७।४।९१</a></span> इति वा परत्वादपवादेषु कृतेषु रीगादिषु ऋवर्णान्ताभावादनेन न भवितव्यमिति कस्यचिद्भ्रान्तिः स्यात्(), अतस्तां निराकर्तुमाह--&quot;नर्नर्ति&quot; इति॥ 

</div>


<div class="heading">बाल-मनोरमा</div>

<div>उरत् <span class="sUtramIndex">९०, ७।४।६६</span> </div><p><div>उरत्। उः--अदिति छेदः। &quot;ऋ&quot;इत्यस्य उरिति षष्ठ()एकवचनम्। &quot;अत्र लोपोऽभ्यासस्ये&quot;त्यस्मादभ्यासस्येत्यनुवर्तते। अङ्गस्येत्यधिकृतं। तद्वशात्प्रत्यये परत इति लभ्यते। प्रत्यये परत एव अङ्गसंज्ञाविधानात्। तदाह--अभ्यासऋवर्णस्येत्यादिना। रपरत्वमिति। अभ्यासऋवर्णादेशस्याऽकारस्योरण्()रपर इति रपरत्वमित्यर्थः। तथा च कर् कृ ए इति स्थिते। हलादिः शेष इति। रेफस्य निवृत्तिरिति भावः। प्रत्यये किमिति। अङ्गेनैव प्रत्ययस्याक्षिप्तत्वात्प्रत्यये परत इति किमर्थमित्यर्थः। वव्रश्चेति। &quot;ओ व्रश्चू च्छेदने&quot; , लिटि णल् द्वित्वं। लिट()भ्यासस्येत्यभ्यासरेफस्य सम्प्रसारणमृकारः। उरत्। रपरत्वम्। हलादिः। शेषः। वव्रश्चेति रूपम्। अत्र अभ्यासऋवर्णस्य रेफस्थानिकस्य सम्प्रसारणस्य य उरदत्वसम्पन्नोऽकारस्तस्य अचः परस्मिन्निति स्थानिवत्त्वेन सम्प्रसारणतया तस्मिन्परे वकारस्य &quot;न सम्प्रसारणे सम्प्रसारण&quot;मिति निषेधान्न सम्प्रसारममिति स्थितिः। उरदित्यत्र &quot;प्रत्यये परत&quot; इत्यनुक्तौ तु सम्प्रसारणभूतऋकारस्थानिकस्य अकारस्य परनिमित्तकत्वाऽभावेन स्थानिवत्त्वाऽप्रसक्तेः सम्प्रसारणत्वाऽभावात्तस्मिन् परतो &quot;न सम्प्रसारणे सम्प्रसारण&quot;मिति निषेधो न स्यादिति भावः।<P><P></div>


</body></html>