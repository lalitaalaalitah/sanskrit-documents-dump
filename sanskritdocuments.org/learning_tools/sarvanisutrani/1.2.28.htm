<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="1.2.27.htm">पूर्वम्: १।२।२७</a></div><div class="sUtramIndexAnantaram"><a href="1.2.29.htm">अनन्तरम्: १।२।२९</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अचश्च॥ <span class="sUtramIndex"><a href="GoToSutram\1.2.28">१।२।२८</a></span>


<p><span class="section">पदच्छेदः॥</span> 

अचः <span class="vibhaktiH">६।१</span> च <span class="vibhaktiH">०</span> अच् <span class="vibhaktiH">१।१</span>  <a class="anuvRittiH-upari" href="1.2.27.htm">२७</a> ह्रस्व-दीर्घ-प्लुतः <span class="vibhaktiH">१।१</span>  <a class="anuvRittiH-upari" href="1.2.27.htm">२७</a> 

<p><span class="section">अर्थः॥</span> 

<div>परिभाषेयं स्थानिनियमार्था। ह्रस्व, दीर्घ, प्लुत इत्येवं विधीयमानः यः अच्, सः अचः एव स्थाने भवति।</div>


<p><span class="section">उदाहरणम्॥</span> 

<div>अतिरि, अतिन् अपगु। पूर्वसूत्रस्य अपि उदाहरणानि अत्र बोद्धव्यानि।</div>


<div class="heading">काशिका-वृत्तिः</div>

<div>अचश् च  <span class="sUtramIndex">१।२।२८</span> </div><p><div>परिभाषा इयं स्थानिनियमार्था ह्रस्वदीर्घप्लुतः स्वसंज्ञया शिष्यमाणा अच एव स्थाने वेदितव्याः। वक्ष्यति ह्रस्वो नपुंसके प्रातिपदिकस्य <span class="sUtramIndex"><a href="1.2.47.htm">१।२।४७</a></span>, रैअतिरि। नौअतिनु। गोउपगु।<span class="prashna"> अचः इति किम्? </span>सुवाग् ब्रह्मणकुलम्। अकृत्सार्वधातुकयोर् दीर्घः <span class="sUtramIndex"><a href="7.4.25.htm">७।४।२५</a></span>  चीयते। श्रूयते।<span class="prashna"> अचः इति किम्? </span>भिद्यते। धिद्य्ते। वाक्यस्य टेः प्लुत उदात्तः <span class="sUtramIndex"><a href="7.2.82.htm">७।२।८२</a></span> देवदत्त३। यज्ञदत्त३।<span class="prashna"> अचः इति किम्? </span>अग्निचि३त्। सोमसु३त्। तकारस्य मा भूत्। स्वसंज्ञया वधाने नियमः। अचिति वर्तते। इह मा भूत्। द्यौः पन्थाः। सः द्यौभ्याम्। द्युभिः। अत्र नियमो न अस्ति। </div>


<div class="heading">न्यासः</div>

<div>अचश्च। <span class="sUtramIndex">, १।२।२८</span> </div><p><div>परिभाषेयं लिङ्गवती स्थानिनियमार्था प्रदेशेषु &quot;ह्यस्वो नपुंसके प्रातिपदिकस्य&quot; <span class="sUtramIndex"><a href="1.2.47.htm">१।२।४७</a></span> इत्येवमादिषूपतिष्ठते;तदुपस्थाने च षष्ठीद्वयं प्रादुर्भवति; विशेषणविशेष्यभावं प्रति कामचारात्। &quot;ह्यस्वो नपुंसके प्रातिपदिकस्य&quot; <span class="sUtramIndex"><a href="1.2.47.htm">१।२।४७</a></span> इत्यत्राचा प्रातिपदिकं गृह्रमाणं विशिष्यते-- अजन्तस्य प्रातिपदिकस्येति, न तु प्रातिपदिकेना-ज्विशिष्यते। यदि हि प्रातिपदिकेनाज्विशिष्येत-- प्रातिपदिकस्य योऽजिति, तदा मध्यस्थितस्याप्यचो ह्यस्वः स्यात्। 
&quot;सुवाग् ब्राआहृणकुलम्&quot; इति। अचा तु प्रातिपदिके विशिष्यमाणे प्रातिपदिकस्यैवेत्येषा स्थानषष्ठी भवति, न चावयवषष्ठी, तेनालोऽन्त्यस्यैवाचो ह्यस्वो भवति। &quot;वाक्यस्य टेः प्लुत उदात्तः&quot; <span class="sUtramIndex"><a href="8.2.82.htm">८।२।८२</a></span> इत्यत्र गृह्रमाणेन टिशब्देनाज्विशिष्यते-- टेर्योऽजिति। तेन टेर्मध्यवर्तिनोऽप्यचः प्लुतो भवति। यदि त्वचा टिर्विशिष्यते-- अजन्तस्य टेरिति, तदेहैव स्यात्-- देवदत्ता३ इति; इह तु न स्यात्-- अग्निचिदिति। चकारेणाजित्यनुकृष्यते, त्सय प्रयोजनमिहैव वक्ष्यति। अतिरि- इत्यादीन्युदाहरमानि &quot;एच इग्घ्रस्वादेशे&quot; <span class="sUtramIndex"><a href="1.1.47.htm">१।१।४७</a></span> इत्यत्र व्युत्पादितानि। चीयते इति कर्मणि लकारः।
&quot;संज्ञाविधाने नियमः&quot; इत्यत्र युक्तिमाह-- &quot;अजिति वत्र्तते&quot; इति। अज्ग्रहणे ह्रनुवत्र्तमाने ह्यस्वादिशब्दा अनुवत्र्तमाना अच एवोपस्थानं प्रति व्याप्रियन्ते;तस्य स्वयमेवोपस्थितत्वात्। ततश्च स्वरूपमात्रपदार्थकाः सन्तो विधीयमानस्याचो विशेषणतामुपयान्ति। तत्रैवमभिसम्बन्धः क्रियते-- अः स्थानेऽज् भवति &quot;ह्यस्वदीर्घप्लुतः इत्येवं संज्ञया विधीयमान इति। &quot;द्यौः, पन्थाः, सः&quot; इति। एतानि &quot;इको गुणवृद्धी&quot; <span class="sUtramIndex"><a href="1.1.3.htm">१।१।३</a></span> इत्यत्र व्युत्पादितानि। एषु च यथायोगं &quot;दिव औत्&quot; <span class="sUtramIndex"><a href="7.1.84.htm">७।१।८४</a></span> &quot;पथिमथ्यृभुक्षामात्&quot; <span class="sUtramIndex"><a href="7.1.85.htm">७।१।८५</a></span> &quot;त्यदादीनामः&quot; <span class="sUtramIndex"><a href="7.2.102.htm">७।२।१०२</a></span> इत्येभिरौकारादयः स्वरूपेण विधीयमाना दीर्घादिसंज्ञया न विधीयन्त इति हल एव स्थाने ते भवन्ति, नाचः। द्युभ्याम्, द्युभिरित्यत्रापि &quot;दिव उत्<span class="sUtramIndex"><a href="../ashtadhyayi/vyakhya/missing.htm"></a></span> इत्युकारो ह्यस्वसंज्ञया न विधीयत इति हल एव स्थाने भवति, नाचः। ननु च द्यौरित्यादीनि त्रीण्युदाहरणानि &quot;इको गुणवृद्धि&quot; <span class="sUtramIndex"><a href="1.1.3.htm">१।१।३</a></span> इत्यनेनैव
संज्ञाविधाननियमेन सिद्धानि, तत्र हि तस्याप्येतानि प्रत्युदाहरणानि प्रागुपन्यस्तानि,<span class="prashna"> तस्मान्नार्थ एतदर्थेन संज्ञया विधीयमानेन नियमेन? </span>सत्यमेतत्; एवं मन्यते--
द्युभ्याम्, द्युभिरित्येवमर्थं संज्ञाविधाने नियमः कत्र्तव्यः; न ह्रुकारस्य गुणसंज्ञास्ति, नापि वृद्धिसंज्ञा; यतः पूर्वेणैव संज्ञाविधाननियमेनैतदपि सिद्ध्यति। तस्मादन्यार्थोऽयं संज्ञाविधाननियमः क्रियमाणो येऽपि विस्मरणशीलाः पूर्वस्य नियमस्य प्रयोजनं न स्मरन्ति ताननुग्रहीतुम्-- द्यौः, पन्था-, स इत्येवमर्थोऽपि भवति॥

</div>


<div class="heading">बाल-मनोरमा</div>

<div>अचश्च <span class="sUtramIndex">३७, १।२।२८</span> </div><p><div>अचश्च। अच इत्यपि षष्ठ()न्तशब्दः स्वरूपपरः, पूर्वसूत्रे इक इतिवत्। ऊकालोऽजित्यतः &quot;अच्&quot; &quot;ह्यस्वदीर्घप्लुत&quot; इत्यनुवर्तते। &quot;इति यत्र विधीयते&quot; इत्यध्याहार्यम्। फलितमाह--ह्यस्वेत्यादिना। &quot;दिव उत्&quot; इत्यादौ तु नेदं प्रवर्तते, ह्यस्वादिशब्दानामश्रवणात्। &quot;ह्यस्वो नपुंसके प्रातिपादिकस्ये&quot;त्याद्युदाहरणम्। श्रीपम्। नेह--सुपात् ब्राआहृणकुलम्। <P></div>


<div class="heading">तत्त्व-बोधिनी</div>

<div>अतश्च <span class="sUtramIndex">३१, १।२।२८</span> </div><p><div>अतश्च। ह्यस्वदीर्घेत्यादि। एतच्च &quot;ऊकालोऽज्झ्रस्वदीर्घप्लुतः&quot; इति सूत्रादझ्यस्वदीर्घप्लुत इत्यनुवर्त्त्य &quot;ह्यस्वो दीर्घः प्लुत इति योऽ&quot;जिति योजनया लभ्यते। ह्यस्वेत्यादि किम्?, &quot;दिव उत्&quot; द्युभ्याम्। &quot;अष्टन आ विभक्तौ&quot; अष्टौ। &quot;अष्टाभ्य औ&quot;शित्यत्र कृतात्त्वनिर्देशाज्ज्ञापकाज्जश्शसोर्विषये प्रवत्र्तमानस्य &quot;अष्टन&quot; इत्यात्त्वस्याऽच्स्थानिकत्वे सति नैतत्सिद्धयेदिति दिक्। षष्ठ()न्तं पदमिति। तच्च सति संभवे सामानाधिकरण्येनैव संबध्यते न वैयधिकरण्येन। तेन &quot;ह्यस्वो नपुंसके&quot; इत्यजन्तप्रातिपदिकस्यैव ह्यस्वः। श्रीपम्। नेह सुवाग्रब्राआहृणकुलम्। &quot;शमामष्टानां दीर्घः-&quot; इत्यत्र तु सामानाधिकरण्याऽसंभवत्-शमादीनामच&quot; इति संबध्यते , तेन &quot;शाम्यती&quot;त्यादि सिद्धम्। &quot;वाक्यस्य टेः प्लुतः-&quot; इत्यत्र सामानाधिकरण्यसंभवेऽपि टेग्र्रहणसामथ्र्याट्टरेवयवस्याचः प्लुत इति व्याख्यायते। अन्यथा &quot;अलोऽन्त्यस्य&quot; &quot;अतश्चे&quot;ति परिभाषाभ्यामेहि कृष्णेत्यादिवाक्यान्त्यस्याऽचः प्लुतसिद्धौ किमनेन टेग्र्रहणेन?। तेन &quot;आयुष्मानेधीन्द्रवर्मन्&quot; इत्यादि सिध्यतीति दिक्।<P></div>


</body></html>