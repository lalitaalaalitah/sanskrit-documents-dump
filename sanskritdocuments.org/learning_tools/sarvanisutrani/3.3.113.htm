<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.3.112.htm">पूर्वम्: ३।३।११२</a></div><div class="sUtramIndexAnantaram"><a href="3.3.114.htm">अनन्तरम्: ३।३।११४</a></div>&nbsp;


<div class="heading">सूत्रम्</div>

कृत्यल्युटो बहुलम्॥ <span class="sUtramIndex"><a href="GoToSutram\3.3.113">३।३।११३</a></span>


<div class="heading">काशिका-वृत्तिः</div>

<div>कृत्यल्युटो बहुलम्  <span class="sUtramIndex">३।३।११३</span> </div><p><div>भावे, अकर्तरि च कारके इति निवृतम्। कृत्यसंज्ञकाः प्रत्ययाः ल्युट् च भौलम् अर्थेषु भवन्ति। यत्र विहितास् ततो ऽन्यत्र अपि भवन्ति। भावकर्मणोः कृत्या विहिताः कारकान्तरे ऽपि भवन्ति। स्नानीयं चूर्णम्। दानीयो ब्राह्मणः। करणाधिकरणयोः भावे च ल्युट्। अन्यत्र अपि भवति। अपसेचनम्। अवस्रावणम्। राजभोजनाः शालयः। राजाच्छादनानि वासांसि। प्रस्कन्दनम्। प्रपतनम्। बहुलग्रहणादन्ये ऽपि कृतः यथाप्राप्तम् अभिधेयं व्यभिचरन्ति। पादाभ्यां ह्रियते पादहारकः। गले चोप्यते गलेचोपकः। </div>


<div class="heading">लघु-सिद्धान्त-कौमुदी</div>

<div>कृत्यल्युटो बहुलम् <span class="sUtramIndex">७७५, ३।३।११३</span> </div><p><div>क्वचित्प्रवृत्तिः क्वचिदप्रवृत्तिः क्वचिद्विभाषा क्वचिदन्यदेव।विधेर्विधानं बहुधा समीक्ष्य चतुर्विधं बाहुलकं वदन्ति॥ १॥स्नात्यनेनेति स्नानीयं चूर्णम्। दीयतेऽस्मै दानीयो विप्रः॥</div>


<div class="heading">न्यासः</div>

<div>कृत्युल्युटो बहुलम्। <span class="sUtramIndex">, ३।३।११३</span> </div><p><div>&quot;यत्र विहितास्ततोऽन्यत्रापि भवन्ति&quot; इति। यद्येवम्(), &quot;तयोरेव कृत्यक्तखलर्थाः&quot; (३।४।<span class="prashna">७०) इत्येवमादेरर्थनिर्देशस्यानर्थकत्वं जायते? </span>नैतदस्ति; योगतो हि कृत्यादयो भावादिष्वर्थेष्विष्यन्ते, कारकान्तरे त्वल्पः। सा च तथा तेषां वृत्तिरनर्थनिर्देशे सति सिध्यतीति कुतस्तस्यानर्थक्यम् ! &quot;स्नानीयम्&quot; इति। करणे कृत्यः। &quot;दानीयः&quot;इति। दीयते तस्मै इति सम्प्रदाने। &quot;अपसेचनम्&quot; इति। अपसिच्यते तदिति कर्मणि ल्युट्। &quot;अवरुआआवणम्&quot; इति। &quot;अवरुआआव्यते तदिति &quot;सृ गतौ&quot; (धा।पा।९३५) इत्यस्माण्ण्यन्तात् कर्मणि ल्युट्। भुज्यतैति &quot;भोजनाः&quot;। आच्छाद्यन्त इति &quot;आच्छादनानि&quot;। कर्मण्येव ल्युट्। राज्ञो भोजना राज्ञ आच्छादनानीति षष्ठीसमासः। &quot;प्रस्कन्दनम्, प्रपतनम्िति। प्रस्कन्दति, प्रपतत्यस्मादित्यपादाने ल्युट्।<span class="prashna">
अथ बहुलग्रहणं किमर्थम्? </span>यावता सूत्रारम्भसामथ्र्यादेव कृत्युल्युटो यत्र विहिता स्ततोऽन्यत्रापि प्रायेण भवन्तीत्येषोऽर्थो विज्ञायत एवेत्यत आह-- &quot;बहुलग्रहणात्&quot; इत्यादि। एतेनान्येऽपि कृतो यत्र विहितास्ततोऽन्यत्राप्यभिधेय इष्यन्ते, तच्च बहुलग्रहणात् सिध्यति। अतो बहुलग्रहणं कृतमिति सूचयति। &quot;पादहारकः&quot;इति। कत्र्तरि ण्वुल् विहितो बहुलग्रहणादिह कर्मणि भवति॥

</div>


<div class="heading">बाल-मनोरमा</div>

<div>कृत्यल्युटो बहुलम् <span class="sUtramIndex">६६२, ३।३।११३</span> </div><p><div>कृत्यल्युटो। याभ्यः प्रृतिभ्यो येष्वर्थेषु विहितास्ततोऽन्यत्रापि स्युरित्यर्थः।स्नानीयमिति। करणे अनीयर्। दानीय इति। संप्रदाने अनीयर्।<span class="vArtikA"> भाष्ये तु &quot;कृतो बहुलमिति वक्तव्य&quot;मित्युक्त्वा पादाभ्यां ह्यियते पादहारकः</span>। कर्मणि ण्वुल्। ()आओऽग्नीनाधास्यमानेन। अनद्यतने भविष्यति लृडित्युदाह्मतम्। <P><P></div>


</body></html>