<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.3.2.htm">पूर्वम्: ७।३।२</a></div><div class="sUtramIndexAnantaram"><a href="7.3.4.htm">अनन्तरम्: ७।३।४</a></div>&nbsp;


<div class="heading">सूत्रम्</div>

न य्वाभ्यां पदान्ताभ्याम् पूर्वौ तु ताभ्यामैच्॥ <span class="sUtramIndex"><a href="GoToSutram\7.3.3">७।३।३</a></span>


<div class="heading">काशिका-वृत्तिः</div>

<div>न य्वाभ्यां पदान्ताभ्यां पूर्वौ तु ताभ्याम् ऐच्  <span class="sUtramIndex">७।३।३</span> </div><p><div>यकारवकाराभ्याम् उत्तरस्य अचामादेः अचः स्थाने वृद्धिर् न भवति, ताभ्यां तु यकारवकाराभ्यां पूर्वम् ऐजागमौ भवतः ञिति, णिति, किति च तद्धिते परतः। यकारातैकारः, वकारातौकारः। व्यसने भवम् वैयसनम्। व्याकरणम् अधीते वैयाकरणः। स्वश्वस्य अपत्यम् औवश्वः।<span class="prashna"> य्वाभ्याम् इति किम्? </span>न्रर्थस्य अपत्यम् न्रार्थिः।<span class="prashna"> पदान्ताभ्याम् इति किम्? </span>यष्टिः प्रहरणम् अस्य याष्टीकः यतः छात्राः याताः। प्रतिषेधवचनम् ऐचोर् विषय प्रक्लृप्त्यर्थम्। इह मा भूत्, दाध्यश्विः, माध्वश्विः इति। नह्यत्र य्वाभ्याम् उत्तरस्य वृद्धिप्रसङ्गो ऽस्ति। वृद्धेरभावात् प्रतिषेधो ऽपि न अस्ति इत्यप्रसङ्गः। उत्तरपदवृद्धेरप्ययं प्रतिषेध इष्यते। पूर्वत्र्यलिन्दे भवः पूर्वत्रैयलिन्दः। यत्र तु उत्तरपदसम्बन्धी यण् न भवति तत्र न इष्यते प्रतिषेधः। द्वे अशीती भृतो भूतो भावी वा द्व्याशीतिकः। </div>


<div class="heading">लघु-सिद्धान्त-कौमुदी</div>

<div>न य्वाभ्याम् पदान्ताभ्यां पूर्वौ तु ताभ्यामैच् <span class="sUtramIndex">१०५७, ७।३।३</span> </div><p><div>पदान्ताभ्यां यकारवकाराभ्यां परस्य न वृद्धिः किंतु ताभ्यां पूर्वौ क्रमादैजावागमौ स्तः। व्याकरणमधीते वेद वा वैयाकरणः॥</div>


<div class="heading">न्यासः</div>

<div>न य्वाभ्यां पदान्ताभ्यां पूर्वौ तु ताभ्यामैच्?। <span class="sUtramIndex">, ७।३।३</span> </div><p><div>&quot;तद्धितेष्वचामादेः&quot; <span class="sUtramIndex"><a href="7.2.117.htm">७।२।११७</a></span> इत्यादिना ञ्णिदादौ तद्धिते वृद्धौ प्राप्तायां प्रतिषेधोऽयमुच्यते, तत्सन्नियोगेनैजागमौ भवतः। &quot;यकारादैकारः&quot; इत्यादिना यतासंख्येन सम्बन्धं दर्शयति। &quot;वैयसनम्()&quot; इति। &quot;असु क्षेपणे&quot; (धा।पा।१२०९)। विपूर्वाद्विशेषेणास्यते क्षिप्यते येनेति करणे ल्युट्(), प्रादिसमासः, यणादेशः, तत, &quot;तत्र भवः&quot; <span class="sUtramIndex"><a href="4.3.53.htm">४।३।५३</a></span> इत्यण्()।<span class="prashna"> तत्र यकारात्? </span><span class="prashna">पदान्तात्? </span>परस्याकारस्य वृद्धिर्न भवति,<span class="prashna"> तस्मात्? </span>पूर्वमैजागमः। &quot;वैयाकरणः&quot; इति। विशेषेणाक्रियन्ते व्युत्पाद्यन्ते शब्दा अनेनेति करणे ल्युट्(), व्याकरणमिति, प्रादिसमासः, ततः &quot;तदधीते तद्वेव&quot; <span class="sUtramIndex"><a href="4.2.58.htm">४।२।५८</a></span> इत्यण्(),<span class="prashna"> तत्र पर्जन्यवल्लक्षणप्रवृत्त्या पदान्ताद्यकारात्? </span>परसय या वृद्धिः प्राप्नोति सा न भवति,<span class="prashna"> तस्मात्? </span>पूर्वमैजागमः। &quot;सौव()आः&quot; इति। शोभनोऽ()आः स्व()आः,<span class="prashna"> पूर्ववत्? </span>समासः,<span class="prashna"> ततोऽपत्यर्थे शिवाद्यण्? </span><span class="sUtramIndex"><a href="4.1.112.htm">४।१।११२</a></span>।<span class="prashna"> अत्र वकारात्? </span><span class="prashna">पदान्तात्? </span>परस्य वृद्धिर्न भवति,<span class="prashna"> तस्मात्? </span>पूर्वमैजागमो भवति। &quot;आर्थिः&quot; इति। ना अर्थो यस्य स अर्थः,<span class="prashna"> तस्यापत्यम्? </span>&quot;उत इञ्()&quot; <span class="sUtramIndex"><a href="4.1.95.htm">४।१।९५</a></span>। &quot;याष्टकः&quot; इति। &quot;शक्तियष्ट()ओरीकक्()&quot; <span class="sUtramIndex"><a href="4.4.59.htm">४।४।५९</a></span>। &quot;याताः&quot; इति। इणः परस्य लटः शत्रादेशः, &quot;इणो यण्()&quot; <span class="sUtramIndex"><a href="6.4.81.htm">६।४।८१</a></span> इति यण्(), ततः &quot;तस्येदम्()&quot; <span class="sUtramIndex"><a href="4.3.120.htm">४।३।१२०</a></span> इत्यण्()। तत्रोभयत्रापि यकारस्य पदान्तता भविष्यतः, यथा--&quot;ब्राआहृणेभ्यो दधि दीयतां तक्रं कौण्डिन्याय&quot; इति दधिदानस्य तक्रदानां बाधकम्()। अथापि बाधगौ न स्याताम्(), तथापि नित्यत्वादैचोः कृतयो पश्चाद्()वृर्भवन्ती तयोरेव भविष्यतीति। न चात्र शब्दान्तरप्राप्त्या तयोरप्यैचोरनित्यत्वमाशङ्कनीयम्(), न हि तौ शब्दान्तरसय विधीयेते, अपि त्वभकतावेव य्वाभ्यां पूर्वौ। 
यद्यपि शब्दातन्तरस्य प्राप्तिः स्यात्(), तथापि द्वयोरनित्ययोः परत्वादैचोः कृतयोः सकृद्गतौ विप्रतिषेधे यद्बाधितं तद्बाधितमेव&quot; (व्या।प।४०) इति पुनर्वृद्धिर्न भवति। यद्यपि पुनःप्रसङ्गविज्ञानाद्()वृद्धिः स्यात्(); तथापीष्टसिद्धिः स्यादेव; विशेषाभावादित्यत आह--&quot;प्रतिषेधवचनम्()&quot; इत्यादि। प्रक्लृतिः=प्रकल्पनम्(), व्यवस्येत्यर्थः। यत्र य्वाभ्यां परस्य वृद्धेः प्रतिषेधः स एवैचोर्विषयः कथन्नाम प्रकल्पेत()व्यवतिष्ठेतेत्येवमर्थः। प्रतिषेध उच्यते,<span class="prashna"> किमर्थं पुनरै चोर्विषयपरक्लृप्तिः क्रियते? </span>इत्यत आह--&quot;इह मा भत्()&quot; इति। यदि प्रतषेधवचनेनैचोर्विषयन्यवस्था न क्रियेत, तदा दाध्यश्विः, माध्व()इआरित्यत्रापि स्यात्। अतो मा भूदेष दोष इति प्रतिषेधवचनेनैचोर्विषयन्यवसथा क्रियते। दधिप्रियोऽ()आओ दध्य()आः मधुप्रियोऽ()आओ मध्य()आः। &quot;सामानाधिकरणाधिकारे शापकपार्थिवादीनां समास उत्तरपदलोपश्च&quot; (वा।८३) इति मध्यमपदलोपौ समासः। अथ क्रियमाणे प्रतिषेधवचने कस्मादेवात्र न भवति,<span class="prashna"> यावता य्वाभ्यां परस्य वृद्धिर्नास्ति? </span>इत्यत आह--&quot;न ह्रत्र&quot; इत्यादि। प्रसङ्गे हि सति वृद्धेः प्रतिषेधो भवति, नासति; न चात्र य्वाभ्यां परस्य वृद्धेः प्रसङ्गोऽस्ति, अतः प्रतेषेधो नास्त्येवेत्यभिप्रायः। ननु च &quot;अचामादेः&quot; <span class="sUtramIndex"><a href="7.2.117.htm">७।२।११७</a></span> इत्यनुवत्र्तते, तेन य्वौ विशिष्येते--अचामादेरचः स्थाने यौ य्वादिति। न च दध्य()इआरित्यादावेवंविधौ तौ स्त इति। न चात्रैचो भविष्यतः,<span class="prashna"> अतो नार्थः? </span>नैतदस्ति; एवं हयचामादिग्रहणम्(), तेन यदि य्वौ विशिष्येते तदा वृद्धिरविशेषिता स्यात्()। ततश्चेहापि वृद्धेः प्रतिषेधः स्यात्()--द्वे अशीती भृतो भृतो भावी वा &quot;प्राग्वतेष्ठञ्()&quot; <span class="sUtramIndex"><a href="5.1.18.htm">५।१।१८</a></span> द्व्याशौतिक इति। अथ वृद्धिर्विशिष्यते--अचामादेरित्येवं वा वृद्धिः, ततो न भवत्येष दोषः। न ह्रत्राचामादेरित्येवं वृद्धिः,<span class="prashna"> किं तर्हि? </span>&quot;संख्याया संवत्सरसंख्यस्य च&quot; <span class="sUtramIndex"><a href="7.3.15.htm">७।३।१५</a></span> इत्येवम्()।<span class="prashna"> किं तर्हि य्वौ न विशेषितौ स्याताम्()? </span>ततश्च दाध्य()इआरित्यादावैचौ स्यातामेव। तस्मात्?<span class="vArtikA"> तयोर्विषयव्यवस्थार्थं नेति वक्तव्यम्()</span>। 
&quot;उत्तरपदवृद्धेरप्ययं प्रतिषेध इष्यते&quot; इति। स चोत्तरपदाधिकारेऽस्यानुवत्र्तमानत्वाल्लभ्यते। &quot;पूर्वत्रैयलिन्दे&quot; इति। अत्र &quot;विशोऽमद्राणाम्()&quot; <span class="sUtramIndex"><a href="7.3.13.htm">७।३।१३</a></span> इत्युत्तरपदवृद्धौ प्राप्तायां प्रतिषेधः। यद्युत्तरपदवृद्धेरप्ययं प्रतिषेधः, तदा द्व्याशीतिक इत्यत्रापि &quot;संख्यायाः संवत्सरसंख्यस्य च&quot; <span class="sUtramIndex"><a href="7.3.15.htm">७।३।१५</a></span> इति या वृद्धिरुत्तरपदस्य आप्तेत्यस्या अपि प्रतिषेधः स्यादित्यत आह--&quot;यत्र तु&quot; इत्यादि।<span class="prashna"> कथं पुनरिष्यमाणोऽप्यत्र प्रतिषेधो न भवति? </span>उत्तरपदस्याचामाद्येनाचा हि य्वोर्विशेषणत्वात्()।<span class="prashna"> उत्तरपदसम्बन्दी योऽचामादिरच्? </span>तस्य स्थाने यो य्वौ ताभ्यामुत्तरपदस्य वृद्धिर्न भवति। न च द्व्याशीतिक इत्यत्रोत्तरपदस्याचामादेरचः स्थाने यकार इति नात्र वृद्धेः प्रतिषेधो भवतीति॥ 

</div>


<div class="heading">बाल-मनोरमा</div>

<div>न य्वाभ्यां पदान्ताभ्यां पूर्वौ तु ताभ्यामैच् <span class="sUtramIndex">१०८२, ७।३।३</span> </div><p><div>न य्वाभ्यां। य्च वश्च य्वाविति विग्रहः। वकारादकार उच्चारणार्थं। तदाह--यकारवकाराभ्यामिति। &quot;परस्ये&quot;त्यध्याहारलभ्यम्। न वृद्धिरिति। &quot;मृजेर्व-द्धि&quot;रित्यतस्तदनुवृत्तेरिति भावः। &quot;तु&quot; शब्दो विशेषप्रदर्शनार्थ इत्याह--किंत्विति। ताभ्यामिति। यकारवकाराभ्यामित्यर्थः। पूर्वाविति। पूर्वावयवावित्यर्थः। तेन आगमत्वं लभ्यते। तदाह--ऐचावागमाविति। ऐच्--प्रत्याहारः। यथासङ्ख्यं यकारात्पूर्व ऐकारः, वकारात्पूर्व औकारः। वैयासकिरिति। वेदान्व्यस्यति=विवधमस्यति--शाखाभेदेन विभजतीति वेदव्यासः। कर्मण्यण्। अत्र नामैकदेशग्रहणम्। व्यासस्यापत्यमिति विग्रहः। इञ्प्रत्ययः। प्रकृतेरकडादेशः। अत्र यकारः पदान्तः। तस्मात्परस्य आकारस्य पर्जन्यवल्लक्षणप्रवृत्त्या आदिवृद्धिः प्राप्ता न भवति, किंतु यकारात्पूर्व ऐकार आगमः। वैयसकिरिति रूपम्। स्व()आस्यापत्यं सौव()इआरित्यत्र वकारात्परस्य न वृद्धिः, किन्तु ततः पूर्व औकारः। नच ऐचो वृद्द्यापवादत्वादेव वृद्ध्यभावसिद्धेस्तन्निषेधो व्यर्थ इति वाच्यं, यत्र य्वाभ्यां परस्य प्रसक्ताया वृद्धेर्निषेधस्तत्रैव ऐजागमाविति विषयनिर्देशार्थत्वात्। तेन दाध्य()इआरित्यादौ न। वृद्धिनिषेधोऽयं येन नाप्राप्तिन्यायेन आदिवृद्धेरेव। तेन द्वे अशीती भृतो &quot;द्व्याशीतिक&quot; इत्यत्र &quot;सङ्ख्यायाः संवत्सरसङ्ख्यस्य च&quot; इत्युत्तरपदवृद्धिर्भवत्येव। वरुडादयो जातिविशेषाः। वारुडकिः। नैषादकिः। चाण्डालकिः। बैम्बकिः।<P></div>


<div class="heading">तत्त्व-बोधिनी</div>

<div>न य्वाभ्यां पदान्ताभ्यां पूर्वौ तु ताभ्यामैच् <span class="sUtramIndex">९०५, ७।३।३</span> </div><p><div>न य्वाभ्यां। य्वाभ्यां किम्()। न अर्थो यस्य नार्थः, तस्यापत्यं नार्थिः। पदान्ताभ्यां किम्()। याज्ञिकः। ऐचो विषयप्रदर्शनाय &quot;ने&quot;ति निषेधोक्तिः। तेनेह न---दाघ्यश्विः, माध्वश्विः। न ह्रत्र य्वाभ्यां परस्य बृद्धिप्रसक्तिरस्ति। क्वचित्तु वृद्धिप्रसक्तिसत्त्वेऽपि नेष्यते। द्वे अशीति भृतो भूतो भावी वा व्द्याशीतिकः। वारुडकिरिति। बरिजादयो जातिविशेषाः। वकारस्यापदान्तत्वात् &quot;न य्वाभ्या&quot;मित्यैज्न। इत्यादीति। नैषादकिः, चाण्डालकिः, बैम्बकिः।<P></div>


</body></html>