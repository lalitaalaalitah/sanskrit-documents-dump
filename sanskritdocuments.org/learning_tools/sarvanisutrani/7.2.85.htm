<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.84.htm">पूर्वम्: ७।२।८४</a></div><div class="sUtramIndexAnantaram"><a href="7.2.86.htm">अनन्तरम्: ७।२।८६</a></div>&nbsp;


<div class="heading">सूत्रम्</div>

रायो हलि॥ <span class="sUtramIndex"><a href="GoToSutram\7.2.85">७।२।८५</a></span>


<div class="heading">काशिका-वृत्तिः</div>

<div>रायो हलि  <span class="sUtramIndex">७।२।८५</span> </div><p><div>रै इत्येतस्य हलादौ विभक्तौ परतः आकारादेशो भवति। राभ्याम्। राभिः।<span class="prashna"> हलि इति किम्? </span>रायौ। रायः।<span class="prashna"> विभक्तौ इति किम्? </span>रैत्वम्। रैता। मृजेर् वृद्धिः <span class="sUtramIndex"><a href="7.2.114.htm">७।२।११४</a></span> इत्यतः प्राग् विभक्त्यधिकारः। </div>


<div class="heading">लघु-सिद्धान्त-कौमुदी</div>

<div>रायो हलि <span class="sUtramIndex">२१६, ७।२।८५</span> </div><p><div>अस्याकारादेशो हलि विभक्तौ। राः। रायौ। रायः। राम्यामित्यादि॥ ग्लौः। ग्लावौ। ग्लावः। ग्लौभ्यामित्यादि॥</div>


<div class="heading">लघु-सिद्धान्त-कौमुदी</div>

<div>इत्यजन्तपुंल्लिङ्गाः। <span class="sUtramIndex">२१६, ७।२।८५</span> </div><p><div></div>


<div class="heading">लघु-सिद्धान्त-कौमुदी</div>

<div>अथाजन्तस्त्रीलिङ्गाः <span class="sUtramIndex">२१६, ७।२।८५</span> </div><p><div></div>


<div class="heading">लघु-सिद्धान्त-कौमुदी</div>

<div>रमा। <span class="sUtramIndex">२१६, ७।२।८५</span> </div><p><div></div>


<div class="heading">न्यासः</div>

<div>रायो हलि। <span class="sUtramIndex">, ७।२।८५</span> </div><p><div>
</div>


<div class="heading">बाल-मनोरमा</div>

<div>रायो हलि <span class="sUtramIndex">२८४, ७।२।८५</span> </div><p><div>तस्य हलादिविभक्तिषु विशेषं दर्शयति--रायो हलि। &quot;राय&quot; इति &quot;रै&quot; शब्दस्य षष्ठयन्तम्। &quot;अष्टन आ विभक्तौ&quot; इत्यत &quot;आ&quot; इति विभक्ता&quot;विति चानुवर्तते। &quot;हलीत्यनेन विभक्ताविति विशेष्यते, ततस्तदादिविधिः। तदाह--रैशब्दस्येति। हल्ग्रहणादचि आत्वं न, किं तु आयादेश एवैत्यत आह--अचीति। राः आत्वे रुत्वविसर्गौ। अचि आयादेशमुदांहरंति--रायो राय इति। इत्यादिति। राभिः। राये राभ्याम् राभ्यः। राय राभ्याम् राभ्यः। रायः रायोः रायाम्। रायि रायोः रासु। रैशब्दः छान्दस इति भाष्यम्। क्यजन्त एव छान्दस इति पक्षान्तरम्। इत्यैदन्ताः।<P>अथ औदन्ताः। ग्लौशब्दश्चन्द्रवाची। &quot;ग्लौर्मृगाङ्कः क्लानिधिः&quot; इत्यमरः। तस्य हलादौ न कश्चिद्विकारः। अचि तु आवादेश इति मत्त्वाह--मलौर्ग्लावौ ग्लाव इति। ग्लावम्, ग्लावौ, ग्लावः। ग्लावा, ग्लौभ्याम्, ग्लौभिः। ग्लावे, ग्लौभ्याम्, ग्लौभ्यः। ग्लावः, ग्लौभ्याम्, ग्लौभ्यः। ग्लावः, ग्लावोः, ग्लावाम्। ग्लावि,ग्लावोः,ग्लौषु।<P>ननु &quot;औतोऽम्शसोः&quot; इत्यत्र ओद्ग्रहणेन सावण्र्यादौकारस्यापि ग्रहणादम्शसोर्ग्लौशब्दस्याऽ‌ऽत्वं कुतो न स्यादित्यत आह--औतोऽम्()शसोरितीह न प्रवर्तत इति। ऐऔजित्यादिग्रन्थस्तु संज्ञाप्रकरणे व्याख्यातः। एवं जनानवतीति जनौः। क्विप्। ज्वरत्वरेत्यूठ। एत्येधतीति वृद्धिः। जनावौ। जनाव इत्यादि। इत्यौदन्ताः॥<P>*****इति बालमनोरमायामजन्ताः पुंलिङ्गाः*****<P>*****अथ अजन्तस्त्रीलिङ्ग प्रकरणम्*****<P>रमेति। रमते इति रमा। &quot;रमि क्रीडायाम्&quot; पचाद्यचि &quot;अजाद्यतष्टाप्&quot;। प्रत्ययान्तत्वादप्रातिपदिकत्वेऽपि &quot;ङ्याप्प्रातिपदिका&quot;दिति ङ्यापोः पृथग्ग्रहणात्, लिङ्गविशिष्टपरिभाषया वा स्वादयः। &quot;हल्ङ्या&quot;बिति सुलोपः।	<P></div>


</body></html>