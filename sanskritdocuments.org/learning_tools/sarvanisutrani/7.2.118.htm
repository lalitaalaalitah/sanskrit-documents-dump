<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="7.2.117.htm">पूर्वम्: ७।२।११७</a></div><div class="sUtramIndexAnantaram"><a href="7.3.1.htm">अनन्तरम्: ७।३।१</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

किति च॥ <span class="sUtramIndex"><a href="GoToSutram\7.2.118">७।२।११८</a></span>


<p><span class="section">पदच्छेदः॥</span> 

किति <span class="vibhaktiH">७।१</span>  <a class="anuvRittiH-adhaH" href="7.3.31.htm">७।३।३१</a> च <span class="vibhaktiH">०</span> तद्दितेष्वचामादेः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अचः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> वृद्धिः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> अङ्गस्य <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">अर्थः॥</span> 

<div>तद्धिते परतः अङ्गस्य अचाम् आदेः अचः स्थाने वृद्धिः भवति</div>


<p><span class="section">उदाहरणम्॥</span> 

<div>चारायणः। आक्षिकः, शालाकिकः।</div>


<div class="heading">काशिका-वृत्तिः</div>

<div>किति च  <span class="sUtramIndex">७।२।११८</span> </div><p><div>किति च तद्धिते परतो ऽङ्गस्याचाम् आदेः अचः स्थाने वृद्धिर् भवति। नडादिभ्यः फक् <span class="sUtramIndex"><a href="4.1.99.htm">४।१।९९</a></span> नाडायनः। चारायणः प्राग्वहतेष्ठक् <span class="sUtramIndex"><a href="4.4.1.htm">४।४।१</a></span> आक्षिकः। शालाकिकः। इति काशिकायां वृत्तौ सप्तमाध्यायस्य द्वितीयः पादः। सप्तमाध्यायस्य तृतीयः पादः। </div>


<div class="heading">लघु-सिद्धान्त-कौमुदी</div>

<div>किति च <span class="sUtramIndex">१००४, ७।२।११८</span> </div><p><div>किति तद्धिते चाचामादेरचो वृद्धिः स्यात्। वाहीकः। (गोरजादिप्रसङ्गे यत्)। गोरपत्यादि गव्यम्॥</div>


<div class="heading">न्यासः</div>

<div>किति च। <span class="sUtramIndex">, ७।२।११८</span> </div><p><div>यद्यपि &quot;तद्धितेषु&quot; <span class="sUtramIndex"><a href="7.2.117.htm">७।२।११७</a></span> इति बहुवचनान्तं प्रकृतम्(), तथापोहैकवचननिर्देशादेकवचनविषयो बहुवचनस्य विपरिणामेन विज्ञायते, इतयत आह--&quot;किति च तद्धिते परतः&quot; इति। &quot;नाडायनः, जारायणः&quot; इति। &quot;नडादिभ्यः फक्()&quot; <span class="sUtramIndex"><a href="4.1.99.htm">४।१।९९</a></span> इति फक्()। &quot;आक्षिकः, शालाकिकः ति। अक्षिशलाकाशब्दाभ्यां &quot;तेन दीव्यत खनति जयति जितम्&quot; <span class="sUtramIndex"><a href="4.4.2.htm">४।४।२</a></span> इति ठक्(); &quot;ठस्येकः&quot; <span class="sUtramIndex"><a href="7.3.50.htm">७।३।५०</a></span>॥

इकि बोधिसत्त्वदेशीयाचार्य श्रीजिनेन्द्रबुद्धिपादविरचितायां
काशिकाविवरणपञ्जिकायां सप्तमाध्यायस्य
द्वितीयः पादः

- - -


अथ सप्तमोऽध्यायः
तृतीयः पादः

</div>


<div class="heading">बाल-मनोरमा</div>

<div>किति च <span class="sUtramIndex">१०६०, ७।२।११८</span> </div><p><div>किति च। तथेति। अचामादेरचो वृद्धिरित्यर्थः। इदं सूत्रं प्रकृतानुपय्कुत्मपि व्याख्यासोकर्यायेहोपन्यस्तम्। अपत्यादीति। आदिना समूहाद्यर्थसङ्ग्रहः। आ()आपतमिति। अ()आपतेरणि आदिवृद्धौ &quot;यस्येति चे&quot;तीकारलोपः। गाणपतमिति। अ()आपत्यादिषु गणपतिशब्दः पठित इति भावः। गाणपत्य इति। गणपतिर्देवता अस्य मन्त्रस्येति विग्रहः। प्रामादिकमेवेति। प्रमादादायातमित्यर्थः। गणपतिक्षेत्रपत्यादीनाम()आपत्यादिगणे पाठस्य वृत्तौ दर्शना पदादिति। पतिरुत्तरपदं यस्य तस्मादिति विग्रहः। प्राग्दीव्यतीयेष्वर्थेष्विति। &quot;प्राग्दीव्यत&quot; इत्यनुवृत्तेरिति बावः। अणोऽपवादैति। विशेषविहितत्वादिति भावः। दैत्य इति। दितेरपत्यमिति विग्रहः। दितेण्र्यप्रत्ययः। &quot;चुटू&quot; इति णकार इत्, आदिवृद्धिः, &quot;यस्येति चे&quot;तीकारलोपः। अदितेः, आदित्यस्य वेति। &quot;अपत्यादी&quot;ति शेषः। आदित्य इति। जाताद्यर्थे ण्ये आदिवृद्धौ &quot;यस्येति चे&quot;ति लोपे &quot;आदित्य&quot; इति रूपम्। आदित्यशब्दाण्ण्ये आदिवृद्धौ &quot;यस्येति चे&quot;ति लोपे &quot;यणो मयः&quot; इति पूर्वकारस्य द्वित्वे सति &quot;हलो यमा&quot;मित्याद्ययकारस्य लोपे द्वियकारं रूपम्। द्वित्वाऽभावे लोपे चाऽसति द्वियकारमेव। असति द्वित्वे यकारलोपे च सत्येकयकारं रूपम्। अनपत्यात्वात्, &quot;आपत्यस्य चे&quot;ति यलोपो न। अदितेरपत्ये ण्ये, आदित्यशब्दात्पुनरपत्ये ण्ये &quot;आपत्यस्य चे&quot;ति यलोपः प्राजापत्य इति। पत्युत्तरपदात् प्रजापतिशब्दाण्ण्ये आदिवृद्धौ &quot;यस्येति चे&quot;ति लोपः। &quot;दैतेया&quot; इति त्वसाध्वेव। साधुत्वश्रद्धाजाड()ए तु पृषोदरादित्वात्समाधेयम्। कासिकायामिति। बाष्ये त्विदं न दृश्यत इति भावः। याम्य इति। यमस्यापत्यादीतिविग्रहः। <P>पृथिव्या ञाऽञाविति।<span class="vArtikA"> ञश्च, अञ् च वक्तव्यावित्यर्थः</span>। पार्तिवेति। पृथिव्या अपत्यादीति विग्रहः। ञप्रत्यये &quot;चुटू&quot; इति ञकार इत्, आदिवृद्धिः,&quot;यस्येति चे&quot;ति लोपः। स्त्रियामदन्तत्वाट्टाप्। पार्थिवीति। अञि &quot;टिड्ढाण&quot;ञिति ङीप्। ञप्रत्ययस्यैव विधौ ङीब् न स्यात्। अञ एव विधौ टाब् न स्यात्। तस्मादुभयविधिः। #एतत्सूचनायः स्त्रीलिङ्गोदाहरणमिति बोध्यम्। देवादिति।<span class="vArtikA"> देवशब्दाद्यञ्, अञ् च प्रत्ययौ प्राग्दीव्यतीयेष्वर्थेषु वक्तव्यावित्यर्थः</span>। दैव्यं दैवमिति। &quot;देवस्यापत्यादी&quot;ति विग्रहः। यञि अञि च आदिवृद्धौ &quot;यस्येति चे&quot;ति लोपः। <P>बहिष इति। &quot;बहि&quot;सिति सकारान्तमव्ययम्।<span class="vArtikA"> तस्मात्प्राग्दीव्यतीयेष्वर्थेषु यञ्, प्रकृतेष्टिलोपश्चेति वक्तव्यमित्यर्थः</span>। बाह्र इति। बहिर्भव इत्यादि विग्रहः। यञि टिलोपे आदिवृद्धिः। &quot;अव्ययानां भमात्रे टिलोप&quot; इत्यस्याऽनित्यत्वज्ञापनार्थमिह टिलोपविधानम्। तेन आराद्भव आरातीय इत्यादि सिध्यति।<P>ईकक् चेति।<span class="vArtikA"> बहिष ईकक् च स्यात्, प्रकृतेष्टिलोपश्चेति वक्तव्यमित्यर्थः</span>। बाहीक इति। बहिष ईककि टिलोपे &quot;किति चे&quot;त्यादिवृद्धिः। <P>स्थाम्न इति। स्थामन्शब्दादकारप्रत्ययः। प्राग्दीव्यतीयेष्वर्तेषु वाच्य इत्यर्थः। अणोऽपवादः। अ()आत्थाम इति। अ()आस्येव स्थामा=स्थितिर्यस्येति विग्रहः। अ()आत्थाम्नोऽपत्यं, तत्र जात इत्यादिर्विग्रहः। प्रत्ययविधित्वेऽपि भाष्ये उदाहरणात्तदन्तविधिः। अ()आस्थामन्शब्दादकारप्रत्यये &quot;नस्तद्धिते&quot; इति टिलोपः। अणि तु आदि वृद्धिः स्यात्। <P>ननूदः परत्वाऽभावात्कथमिह सकारस्य थकार इत्यत आह--पृषोदकादित्वादिति। भवार्थे तु लुग्वाच्य इति। &quot;अकारप्रत्ययस्ये&quot;ति शेषः।<P>लोम्न इति।<span class="vArtikA"> लोमन्शब्दाद्बहुषु अपत्येषु वाच्येषु अकारप्रत्ययो वक्तव्य इत्यर्थः</span>। बाह्वादीञ इति। बाह्वादित्वप्रयुक्तस्य इञोऽपवाद इत्यर्थः। उडुलोमा इति। उडूनि नक्षत्राणीव लोमानि यस्य स उडुलोमा, तस्यापत्यमिति विग्रहः लोम्नोऽपत्ययोगाऽसंभवात्प्रत्ययविधित्वेऽपि तदन्तविधिः। अकारप्रत्यये सति &quot;नस्यतद्धिते&quot; इति टिलोपः। औडुलोमिरिति। उडुलोम्नोऽपत्यमिति विग्रहः। अत्रापत्यबहुत्वाऽभावादकारप्रत्ययो न। किंतु बाह्वादित्वादिञि टिलोप इति भावः। <P>सर्वत्र गोरिति। लोम्नोऽपत्येष्विति पूर्ववार्तिकादपत्यग्रहणानुवृत्तिनिवृत्त्यर्थं &quot;सर्वत्र&quot;ग्रहणम्। अपत्ये तदन्येषु च प्राग्दीव्यतीयेष्वर्थेषु गोशब्दादजादिप्रत्ययप्रसङ्गे सति यत्प्रत्ययो वाच्य इत्यर्थः। गव्यमिति। गवि भवं, गोरागतमित्यादि विग्रहः। अणपवादो यत्। गोरूप्यं गोमयमिति। &quot;हेतुमनुष्येभ्योऽन्यतरस्या&quot;मिति रूप्य इत्यर्थः। &quot;मयड्वैतयो&quot;रिति रूप्यमयटौ। हलादित्वान्नैतयोर्यत्प्रत्ययो बाधक इति भावः। <P></div>


<div class="heading">तत्त्व-बोधिनी</div>

<div>किति च <span class="sUtramIndex">८८६, ७।२।११८</span> </div><p><div>किति च। &quot;वाहीकः&quot; इत्याद्यर्थमपीदं सुगमव्याख्यानायत्रैवोपन्यस्तम्। &quot;अचामादे&quot;रिति निर्दिष्टस्थानिकत्वादिक्परिभाषाऽत्र नोपतिष्ठत इत्याशयेनोदाहरति--आ()आपतिमित्यादि। प्रामादिकमेवेति। एतच्च हरदत्तग्रन्थे स्थितम्। यदि तु देवतार्थकाऽण्णन्ताच्चातुर्वण्र्यादेराकृतिगणत्वात्ष्यञिति व्याख्यायते तदा निर्दुष्ट एवायं प्रयोगः। अ()आपति गणपति राष्ट्रपति कुलपति गृहपति पशुपति क्षेत्रपतीत्य()आपत्यादिः।<P></div>


</body></html>