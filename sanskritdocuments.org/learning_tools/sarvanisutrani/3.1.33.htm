<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.32.htm">पूर्वम्: ३।१।३२</a></div><div class="sUtramIndexAnantaram"><a href="3.1.34.htm">अनन्तरम्: ३।१।३४</a></div>&nbsp;


<div class="heading">सूत्रम्</div>

स्यतासी लृलुटोः॥ <span class="sUtramIndex"><a href="GoToSutram\3.1.33">३।१।३३</a></span>


<div class="heading">काशिका-वृत्तिः</div>

<div>स्यतासी ल्̥लुटोः  <span class="sUtramIndex">३।१।३३</span> </div><p><div>ल्̥रूपम् उत्सृष्टानुबन्धं सामान्यम् एकम् एव। तस्मिन् लुटि च परतो धातोर् यथासङ्ख्यं स्यतासी प्रत्ययौ भवतः। करिष्यति। अकरिष्यत्। श्वः कर्ता। इदित्करणम् अनुनासिकलोपप्रतिषेधार्थम्। मन्ता। सङ्गन्ता। </div>


<div class="heading">लघु-सिद्धान्त-कौमुदी</div>

<div>स्यतासी ऌलुटोः <span class="sUtramIndex">४०५, ३।१।३३</span> </div><p><div>धातोः स्य तासि एतौ प्रत्ययौ स्तो ऌलुटोः परतः। शबाद्यपवादः। ऌ इति ऌङॢटोर्ग्रहणम्।</div>


<div class="heading">न्यासः</div>

<div>स्यतासी लृलुटोः। <span class="sUtramIndex">, ३।१।३३</span> </div><p><div>इह द्वे लृरूपे--- एकं लृटः सम्बन्धिः, द्वितीयं लृङ। द्वयोरपि तेयोग्र्रहणम्िष्टत्वात्, विशेषानुपादानाच्च। ततश्चैते द्वे तृतीयञ्च लुडिति त्रीणि निमित्तानि भवन्ति। निमित्तिनौ तु द्वौ स्यातासी इति वैषम्यम्। अतः संख्यातानुदेशो न स्यादिति यो देशयेत्, तं प्रत्याह-- &quot;लृरूपम्ित्यादि। टकारङकारयोरनुबन्धयोः परित्यागेन ततकृत्यस्य भेदस्याभावाल्लृरूपं लृङलृटोः सामान्यमेकमेवेति निमित्तयोरपि द्वित्वम्। तेन संख्यतानुदेशो न विरुध्यत इत्यभिप्रायः। अत एवाह-- &quot;यथा संख्यम्&quot; इति। &quot;करिष्यति&quot; इति। &quot;लृट् शेषे च&quot; <span class="sUtramIndex"><a href="3.3.13.htm">३।३।१३</a></span> इति लुट्, ऋद्धनोः स्ये&quot; <span class="sUtramIndex"><a href="7.2.70.htm">७।२।७०</a></span> इतीट्। &quot;अकरिष्यत्&quot; इति। लृङ, अडागमः, &quot;इतश्च&quot; <span class="sUtramIndex"><a href="3.4.100.htm">३।४।१००</a></span> इतीकारलोपः। &quot;कत्र्ता&quot; इति। &quot;अनद्यतने लृट्&quot;, <span class="sUtramIndex"><a href="3.3.15.htm">३।३।१५</a></span> &quot;लुटः प्रथमस्य&quot; <span class="sUtramIndex"><a href="2.4.85.htm">२।४।८५</a></span> इत्यादिना तिपो डादेशः,टिलोपः। &quot;इदित्करणम्&quot; इत्यादि। इच्चासावित् इत्संज्ञकश्चेतीति,तस्य करणमिदित्करणम्। इकारस्येत्संज्ञकस्य करणित्यर्थः। अथ वा-- इदित् यस्य तासेः स इदित् तासिः, तस्य करणमिदित्करणसंज्ञकेकारस्य तासेः करणमित्यर्थः। &quot;अनुनासिकलोपप्रतिबन्धार्थम्&quot; इति। असति तु तस्मिन् &quot;अनिदिताम्&quot; <span class="sUtramIndex"><a href="6.4.24.htm">६।४।२४</a></span> इत्यनुनासिकलोपः स्यात्। अतस्तस्य प्रतिबन्धः प्रवृत्तिविघातो यथा स्यादित्येवमर्थमिदित्करणम्। &quot;मन्ता&quot; इति। &quot;मन ज्ञाने&quot; (धा।पा।११७६), &quot;मनु अवबोधने&quot;(धा।पा।१४७१) इति वा। &quot;अनुदात्तङितः&quot;<span class="sUtramIndex"><a href="1.3.12.htm">१।३।१२</a></span> इत्यात्मनेपदम्। &quot;संगन्ता&quot; इति। अत्रापि संपूर्वाद्गमेः &quot;समो गमि&quot; <span class="sUtramIndex"><a href="1.3.29.htm">१।३।२९</a></span> इत्यादिना अत्रोभयत्रापि टिलोपे कृते ङित्वादात्मनेपदमाश्रित्यानुनासकिलोपः प्राप्नोति, स इदित्करणेन प्रतिषिध्यते। यदि तर्हि तासेरिदित्करणमनुनासिकलोपप्रतिबन्धार्थम्, एवं सति &quot;इदितो नुम् धातोः&quot; (७।१।<span class="prashna">५८) इत्यत्र यद्वक्ष्यति &quot;तासिसिचोरिदित्कार्यं नास्तीत्युच्चारणार्थो निरनुनासिक इकारः पठ()ते&quot; इति तद्विरुध्यते? </span>नास्ति विरोधः, भिन्नकर्त्तृकत्वात्। इदं हि जयादित्यवचनम्, तत् पुनर्वामनस्य। वामनवृत्तौ तु तासिसिचोरिकार उच्चारणार्थो नानुबन्धो पठ()ते, तेन विरोधो नाशङ्कनीयः।<span class="prashna"> केन पुनरभिसन्धिना जयादित्यस्तासेरिकारस्यानुनासिकलोपप्रतिबन्धार्थतां कृतवान्? </span><span class="prashna">वामनस्तूच्चारणर्थताम्? </span>येनाभिसन्धिना स तावच्छरूयताम्-- आभाच्छास्त्रीयमसिद्धत्वमनित्यम्, अनित्यत्वं तु तस्य तत्रैव प्रतिपादयिष्यते जयादित्येन। आभाच्छास्त्रीयस्य टिलोपस्यासिद्धत्वमिह नास्ति। अनित्यत्वादित्यभिप्रेत्य तासेरिकारस्यानुनासिकलोपे प्रतिबन्धार्थतोक्ता। वामनेनत्वसिद्धत्वमिहास्त्येवेति मन्यमानेनोच्चारणार्थतोक्ता। न हि टिलोपस्यासिद्धत्वे सत्यनुनासिकलोपः प्राप्नोति। तदयुक्ता तत्प्रतिबन्धार्थतेकारस्य। यथैव हि गोनर्द्दीय आचार्यः-- सन्निपातलक्षणपरिभाषाया उपस्थानमाश्रित्यातिजरं ब्राआहृणकुलं तिष्ठति, अतिजरैब्र्राआहृणकुलैरिति भवितव्यमित्याह; अन्ये त्वनित्यत्वादस्याः परिभाषाया अनुपस्थानमाश्रित्यातिजरसं ब्राआहृणकुलमतिजरसैरिति भवितव्यमित्याहुः, तथेदमपि प्रयोजनद्वयमाभाच्छास्त्रीय्सयास्तित्वञ्चाश्रित्य वृत्तिकारावुक्तवन्ताविति वेदितव्यम्।
अन्ये चाचक्षते-- प्राग भादसिद्धाधिकार इतीमं पक्षमाश्रित्येकारस्यानुनासिकलोपप्रतिबन्धार्थतोक्ता। सह तेनासिद्धाधिकार इत्यश्रित्योच्चारणार्थतेति। एतच्चाशक्यं विज्ञातुम्; प्राग् भादसिद्धाधिकार इत्यस्य पक्षस्य जयादित्यवामनाभ्यामनाश्रित्वात्। अनाश्रितत्वंतु तत्रैव वृत्तावभिव्यक्तमिति तत एवावगन्तव्यम्। एते च स्वादयो येननाप्राप्तिन्यायेनान्तरङ्गत्वाच्च सर्वेषां यगादीनामपवादाः; अन्तरङ्गत्वं तु तेषां लावस्थायामेव विधानात्॥

</div>


<div class="heading">बाल-मनोरमा</div>

<div>स्यतासी लृलुटोः <span class="sUtramIndex">३५, ३।१।३३</span> </div><p><div>भू-ति इति स्थिते &quot;कर्तरि शबि&quot;ति शपि प्राप्ते-- स्यतासी लृ। स्यश्च तासिश्चेति द्वन्द्वात्प्रथमाद्विवचनम्। तासेरिकार उच्चारणार्थः। लृ लुट् अनयोद्र्वन्द्वात्सप्तमीद्विवचनम्। ग्रहणमिति। लृस्वरूपस्योभयत्राऽविशिष्टत्वादिति भावः। धातोरित्यधिकृतम्। तदाह--धातोरिति। <P><P></div>


</body></html>