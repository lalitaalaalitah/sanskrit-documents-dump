<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.4.7.htm">पूर्वम्: ६।४।७</a></div><div class="sUtramIndexAnantaram"><a href="6.4.9.htm">अनन्तरम्: ६।४।९</a></div>&nbsp;


<div class="heading">सूत्रम्</div>

सर्वनामस्थाने चासम्बुद्धौ॥ <span class="sUtramIndex"><a href="GoToSutram\6.4.8">६।४।८</a></span>


<div class="heading">काशिका-वृत्तिः</div>

<div>सर्वनामस्थाने च असम्बुद्धौ  <span class="sUtramIndex">६।४।८</span> </div><p><div>सर्वनामस्थाने च परतो ऽसम्बुद्धौ नोपधायाः दीर्घो भवति। राजा, राजानौ, राजानः। राजानम्, राजानौ। सामानि तिष्ठन्ति। सामानि पश्य।<span class="prashna"> सर्वनामस्थाने इति किम्? </span>राजनि। सामनि।<span class="prashna"> असम्बुद्धौ इति किम्? </span>हे राजन्। हे तक्षन्। </div>


<div class="heading">लघु-सिद्धान्त-कौमुदी</div>

<div>सर्वनामस्थाने चासम्बुद्धौ <span class="sUtramIndex">१७७, ६।४।८</span> </div><p><div>नान्तस्योपधाया दीर्घोऽसम्बुद्धौ सर्वनामस्थाने॥</div>


<div class="heading">न्यासः</div>

<div>सर्वनामस्थाने चासम्बुद्धो। <span class="sUtramIndex">, ६।४।८</span> </div><p><div>&quot;सामानि&quot; इति। &quot;जस्शोः शिः&quot; <span class="sUtramIndex"><a href="7.1.20.htm">७।१।२०</a></span> इति शिभावः। &quot;राजनि&quot; इति। सपतम्येकवचनान्तम्()। चकारः &quot;नोपधायाः&quot; <span class="sUtramIndex"><a href="6.4.7.htm">६।४।७</a></span> इत्यनुकर्षणार्थः। यद्येवम्(), &quot;चानुकृष्टं नोत्तरत्रामिसम्बध्यते&quot; (व्या।प।<span class="prashna">७६) इत्येतदनुवृत्तिर्न प्राप्नोति? </span>एवं तह्र्रतदसन्देहार्थश्चकार इति। असति हि चकारे सर्वनामस्थाने सम्बुद्धावित्युच्यमाने सन्देहः स्यात्()--किमयसम्बुद्धावथ सम्बुद्धाविति।<span class="prashna"> यद्येतत्? </span><span class="prashna">प्रयोजनं स्यात्? </span>&quot;असम्बुद्धौ सर्वनामस्थाने&quot; इत्येवं ब्राऊयात्()। एवं तर्हि वैचित्र्यार्थश्चकारः॥ 

</div>


<div class="heading">बाल-मनोरमा</div>

<div>सर्वनामस्थाने चाऽसंबुद्धौ <span class="sUtramIndex">२४८, ६।४।८</span> </div><p><div>सर्वनामस्थाने। &quot;नोपधायाः&quot; इति सूत्रमनुवर्तते। &quot;न&quot; इति लुप्तषष्ठीकं पदं। तेनाङ्गस्येत्यवयवषष्ठ()न्तं विशेष्यते। तदन्तविधिः। &quot;ढ्रलोपे&quot; इत्यतो दीर्घ इत्यनुवर्तते। तदाह--नान्तस्येत्यादिना। <P></div>


<div class="heading">बाल-मनोरमा</div>

<div>न भूसुधियोः <span class="sUtramIndex">२७१, ६।४।८</span> </div><p><div>न भूसुधियोः। &quot;इणो य&quot; णित्यतो यणिति, &quot;ओः सुपी&quot;त्यतः सुपीति, &quot;इको यणची&quot;त्यतोऽचीति चानुवर्तते। तदाह--एतयोरित्यादिना। एतयोरिति-सूत्रोक्तभूसुधियोः परामर्शः। अचीति। अजादावित्यर्थः। यणि प्रतिषिध्दे इयङमभिप्रेत्य आह--सुधियाविति। आदिना अजादिसर्वसङ्ग्रहः। प्रधीवद्रूपाणि। इयङेव विशेषः। अचीति वस्तुस्थितिः। अनजादौ यणः प्रसक्त्यभावात्। सुपीति किम्?। सुधीभिरूपास्यः सुध्युपास्यः। वस्तुतस्तु सूपीति नानुवर्तनीयम्। &quot;एरनेकाचः&quot; इति यणो ह्रत्र न प्रसक्तिः, तस्य अजादिप्रत्यये विधानादुपास्यशब्दस्य च प्रत्ययत्वाऽभावात्। &quot;इको यणची&quot;ति तु भवत्येव, &quot;अनन्तरस्य&quot; इति न्यायेन &quot;एरनेकाचः&quot;, &quot;ओः सुपी&quot;ति च विहतयण एव प्रतिषेधात्। सुधिया उपास्यः सुध्युपास्य इत्यत्र त्वन्तर्वर्तिनीं विभक्तिमाश्रित्य &quot;एरनेकाचः&quot; इति यणो &quot;न भूसुधियोः&quot; इति प्रतिषेधेऽपि &quot;उपास्यः&quot; इत्यचमाश्रित्य &quot;इको यणची&quot;ति यण् भवत्येव, &quot;अनन्तरस्ये&quot;ति न्यायेन तस्याऽत्र प्रतिषेधाऽभावादित्यलम्। <P>सखीयतीति। &quot;सुप आत्मनः&quot; इति सखिशब्दात्क्यचि कृते &quot;अकृत्सार्वधातुकयो&quot;रिति दीर्घे &quot;सखीयती&quot;ति रूपम्। ततः क्विबिति। तस्मात्=सखीयशब्दात् &quot;सनाद्यन्ताः&quot; इति दातुसंज्ञकात् &quot;क्विप्चे&quot;ति सूत्रेण क्विबित्यर्थः। अल्लोपयलोपाविति। &quot;अतोः लोपः&quot; इति यकारादकारस्य लोपः, &quot;लोपो व्यो&quot;रिति यलोप इत्यर्थः। यलोपे कर्तव्येऽल्लोपस्तु न स्थानिवत्, &quot;न पदान्ते&quot;ति यलोपे स्थानिवत्त्वनिषेधात्। स्थानिवत्त्वादिति। &quot;अचः परस्मिन्नित्यनेने&quot;ति शेषः। यणि प्राप्ते इति। &quot;खकारादीकारस्य &quot;इको यणचीत्यनेने&quot;ति शेषः। न चान्तर्वर्तिसुपा पदान्तत्वा&quot;न्न पदान्ते&quot;ति निषेधः शङ्क्यः, &quot;नः क्ये&quot; इति क्यचि नान्तस्यैव पदत्वात्। <P>क्वौ लुप्तिमिति। &quot;न पदान्त&quot; सूत्रे &quot;क्विलुगुपधात्वचङ्परनिह्र्यासकुत्वेषूपसङ्ख्यान&quot;मिति वार्तिके &quot;क्विलु&quot;गित्यंशस्यायमनुवादः। तत्र &quot;लु&quot;गिति लोपो विवक्षित इति तत्रैव भाष्ये स्पष्टम्। लुप्तमिति भावे क्तः। क्विप्प्रत्ययपरको लोपो न स्थानिवदित्यर्थः। ततस्च खकारादीकारस्याऽच्परकत्वाऽभावान्न यणिति भावः। यद्यपि &quot;न पदान्ते&quot;ति सूत्रे &quot;क्वौ लुप्तं न स्थानिव&quot;दिति निराकृत्य, &quot;क्वौ विधिं प्रति न स्थानिव&quot;दित्येव स्वीकृतं तथापि गोमत्यतेः क्विपि गोमानिति भाष्यात्क्वौ लुप्तं न स्थानिवदित्यपि क्वचिदस्तीति शब्देन्दुशेखरे स्थितम्। ततस्च सखायमिच्छतीत्यर्थे सखीति ईदन्तं रूपं स्थितम्। ततः सुबुत्पत्तिः। <P>अनङ्णित्वे इति। &quot;अनङ् सौ&quot; &quot;सख्युरसम्बुद्धौ&quot; इत्युभाभ्या&quot;मिति शेषः। इदन्तसखिशब्दस्य विधीयमाने अनङ्णित्त्वे कथं सखीशब्दस्य ईदन्तस्य भवेतामित्यत आह--एकदेशेति। हे सखीरिति। अङ्यन्तत्वान्न सुलोपः। स्त्रीत्वाऽभावान्नदीत्वाऽभावान्नदीकार्यं न भवति। यणि प्राप्ते इति। &quot;एरनेकाचः इत्यनेने&quot;ति शेषः। शसि यणिति। पूर्वसवर्णदीर्घापवादो यण्। कृतपूर्वसवर्णदीर्घत्वाऽभावान्नत्वं नेति भावः। सख्या। सख्ये। सख्युः। सख्योः। सख्यौ। सह खेनेति। खमाकाशं खकारो वा। &quot;तेन सहेति तुल्ययोगे&quot; इति बहुव्रीहिः। &quot;वोपसर्जनस्ये&quot;ति सभावः। तमिच्छतीति। सखमात्मन इच्छतीत्यर्थे &quot;सुप आत्मनः&quot; इति क्यच्। &quot;क्यचि चे&quot;तीत्वं, &quot;सनाद्यन्ताः&quot; इति धातुत्वात्क्विपि अल्लोपयलोपयोः सखीशब्दः। एवं सुखीशब्दः, सुतीशब्दश्च। सखीरिति। अङ्यन्तत्वान्न सुलोपः। सख्यावित्यादि। अजादौ &quot;एरनेकाचः&quot; इति यणिति भावः। सख्यम्। सख्यः सख्या। सख्ये।<P>दीर्घस्यापीति। एतदर्थमेव तत्र कृतयणा निर्देश इति भावः। सख्याम्। सख्यि। सुखीसुतीशब्दयोरप्येवम्। लूनीरिति। &quot;लूञ् छेदने&quot;क्तः। &quot;त्वादिभ्यः&quot; इति नत्वम्। क्यचि ईत्वम्। अङ्यन्त्रत्वान्न सुलोपः। &quot;क्षै क्षये&quot; क्तः। &quot;आदेच उपदेशेऽशिती&quot;त्यात्त्वम्। &quot;क्षायोः मः&quot; इति मत्वम्। क्यजादि पूर्ववत्। प्रस्तीमीरिति। &quot;स्त्यै ष्ट()ए शब्दसङ्घातयोः। क्तः। &quot;आदेचः&quot; इत्यात्त्वम्। &quot;प्रस्त्यो।ञन्यतरस्या&quot;मिति मः। &quot;स्त्यः प्रपूर्वस्ये&quot;ति सम्प्रसारणम्। &quot;सम्प्रसारणाच्चे&quot;ति पूर्वरूपम्। &quot;हलः&quot; इति दीर्घः। क्यजादि पूर्ववत् सखी सुतीत्यादिवद्रूपाणि। ङसिङसोर्यणिति। &quot;एरनेकाचः&quot; इत्यनेने&quot;ति शेषः। &quot;असिद्धत्वा&quot;दित्यनन्तरं &quot;त्यात्परत्वा&quot;दिति शेषः। शुष्कीयतेरिति। &quot;इक्शितपौ धातुनिर्देशे&quot; इति श्तिपा निर्देशोऽयम्। शुषधातोः क्तः। शुष्कः। &quot;शुषः कः&quot; इति कत्वम्। शुष्कमात्मन इच्छतीत्यर्थे क्यजन्ताच्छुष्कीयधातोः क्विपि शुष्कीरिति रूपमित्यर्थः। अङ्यन्तत्वान्न सुलोपः। सखी सुतीत्यादिशब्दवच्छुष्कीशब्दः। शुष्कियावित्यादि। संयोगुपूर्वत्वान्न यण्, किं तु इयङिति विशेष इति इति भावः। ङसिङसोः शुष्किय इति। न च कत्वस्याऽसिद्धत्वात्ख्यत्यात्परत्नादुत्त्वं शङ्क्यम्, #इयङादेशे सति कृतयणादेशत्वाऽभावादिति भावः। इति ईदन्ताः। शम्भुर्हरिवदिति। तत्र पूर्वसवर्णदीर्घ ऊकारः, गुणस्तु ओकारः, अवित्यादयो विशेषास्त्वान्तरतदम्यात्सङ्गता इति भावः। &quot;क्रुश आह्वाने, रोदने चे&quot;ति धातोः &quot;सितनिगमिमसिसच्यविधाञ्क्रुशिभ्यस्तुन्&quot; इति तुन्प्रत्यये &quot;व्रश्चे&quot;ति शस्य षकारे, ष्टुत्वेन टकारे च क्रोष्टुशब्दः। क्रुशधातो कर्तरि तृचि तु क्रोष्टृशब्दः। द्वावपि सृगालवाचिनो। <P></div>


<div class="heading">तत्त्व-बोधिनी</div>

<div>सर्वनामस्थाने चाऽसंबुद्धौ <span class="sUtramIndex">२०९, ६।४।८</span> </div><p><div>&quot;	 सर्वनामस्थाने। &quot;नोपधायाः&quot;इति सूत्रं &quot;ढ्रलोपे&quot; इति सूत्राद्दीर्घग्रहणं चानुवर्तते इत्याशयेनाह--नान्तस्येत्यादि।<P></div>


<div class="heading">तत्त्व-बोधिनी</div>

<div>न भूसुधियोः <span class="sUtramIndex">२३४, ६।४।८</span> </div><p><div>अचि सुपीति।<span class="prashna"> सुपीति किम्? </span>सुध्युपास्यः। वस्तुतस्तु सुपीत्यननुवृत्तावपि न क्षतिः, &quot;अनन्तरस्ये&quot;ति न्यायेन&quot;एरनेकाचः&quot;इति &quot;ओः सुपी&quot;ति च सूत्रद्वयेन प्रापितस्यैव यणो &quot;न भूसुधियो&quot;रिति निषेधाभ्युपगमात्। स्थानिवत्त्वाद्यणि प्राप्त इति। &quot;एरनेकाचः---&quot;इत्यनेन। न चान्तर्वर्तिनीं विभक्तिमाश्रित्य सखि शब्दस्य पदत्वात् &quot;न पदान्ते&quot;ति निषेधेन अल्लोपो न स्थानिनदिति वाच्यम्, &quot; नः क्ये नियमेन क्यचि नान्तस्यैव पदत्वात्।&quot;<P>क्वौ लुप्तं न स्थानिवत्। क्वौ लुप्तमिति। &quot;नपुंसके भावे क्तः&quot;। क्वौ लोप इत्यर्थः। इदं सर्वं कुमारीमिच्छन् किमारीत्यत्रापि बोध्यम्। &quot;क्वौ लुप्त&quot;मित्येतत्क्काचित्कं, &quot;क्वौ विधिं प्रति न स्थानिव&quot;दित्यब्युपगमात्। अन्यथा &quot;बेभिदि ब्राआहृणकुलानी ति हलन्तनपुंसके वक्ष्यमाणं न सङ्गच्छेत। बेभिद्यतेः क्किपि अल्लोपे यलोपे च क्वौ लुप्तत्वेनाऽल्लोपस्य स्थानिवत्त्वाऽभावे झलन्तलक्षणनुम्प्रसङ्गात्। &quot;क्वौ विधिं पर्ति न स्थानिव&quot; दित्यस्योदाहरणं तु लवमाचक्षाणोः लौः। अत्र णिचि यष्टिलोपो, यश्च क्वौ णिलोपः, तदुभयं &quot;छ्वोः शू&quot;डिति वकारस्य क्विनिमित्ते ऊठि कर्तव्ये न स्थानिवत्। &quot;एत्येदत्यूठ्सु&quot;इति वृद्धिः। अत्रेदमवधेयम्, -&quot;न पदान्ते&quot;ति सूत्रे &quot;क्विलुगुपधात्वचङ्परनिह्र्यासकुत्वेषूपसङ्ख्यान&quot;मिति वार्तिकमस्ति तदेकदेशानुवादोऽयं &quot;क्वौ लुप्त&quot;मित्यादीति। &quot;लुका लुप्ते न स्थानिव दित्यादीनामप्युदाहरणान्यत्रोच्यन्ते। पञ्चभिः पट्वीबिः क्रीतः पञ्चपटुः। &quot;अर्हा&quot;दिति ठक्, तस्य &quot;अध्यर्धपूर्वे&quot;ति लुक्, &quot;लुक्तद्धितलुकी&quot;ति ङीषो लुक्। तस्य लुका लुप्तत्वेन स्थानिवत्त्वाऽभावादत्र यणादेशो न भवति। न च ङीषो लुकः परनिमित्तकत्वाऽभावात्स्थार्निवत्त्वं न भवेदिति शङ्कयं, ङीषो लुकं प्रति स्थानिद्वारा तद्धितलुकः परत्वस्वीकारात्। यद्वा बुद्धि परिक्लिपतं पौर्वापर्यमभावेऽप्यस्तीति नास्त्यत्राऽनुपपत्तिः। न च अढे तद्धिते विवक्षिते &quot;भास्यैढे&quot;इति पुंवद्भावादुक्तनिषेधं विनैवेष्टसिद्धिरित्यपि शङ्क्यं, &quot;यत्र भाविभत्वं तत्रैव पुंवद्भावः, इह तु लुकि भत्वाऽभावात्कुतः पुंवद्भाव&quot;इति कैयटेनोक्तत्वात्। तथा पञ्चेन्द्राण्यो देवता अस्य पञ्चेन्द्रः। &quot;सास्य देवते&quot;त्यण्। &quot;द्विगोर्लुगनपत्ये इति लुक्। ततो ङीषो लुकि तस्य स्थानिवत्त्वाऽभावान्ङीषा संनियुक्त आनङ् श्रूयते। पुंवद्भावास्यात्राऽ‌ऽशङ्कापि नास्ति, इन्द्रे इन्द्रत्वमिन्द्राण्यामिन्द्रस्त्रीत्वमिति प्रवृत्तिनिमित्तभेदे भाषितपुंस्कत्वस्यानभ्युपगमात्। ये तु &quot;न पदान्ते&quot;ति सूत्रे &quot;वर-ई&quot;इति ईकारप्रश्लेषं कुर्वन्तितेषामिह लुग्ग्रहणं न कार्यम्। &quot;उपधात्वे कर्तव्ये न स्थानिवत्&quot;। तेन परिखाशब्दाच्चातुरर्थिके अणि कृते &quot;वृद्धादकेकान्ते&quot;त्यादिना पारिखशब्दत्खोपधलक्षणे छप्रत्यये &quot;पारिखीयः&quot;सिध्ति। अन्यथा उपधासंज्ञायाः पूर्वविधित्वेन तस्यां कर्तव्यायामालोपः स्थानिवत्स्यात्। नन्वेवं &quot;पटयती&quot;त्यादौ वृद्धिः स्यादिति चेन्न, यत्रोपधासंज्ञयामुपजीव्यप्रत्ययो विहिततस्तत्रैवायं निषेध इति भाष्ये स्थितत्वात्। तत्र च चङ्परनिपह्र्यासग्रहणमेव ज्ञापकम्--&quot;चङ्परनिर्ह्()रासस्तत्र न स्थानिवत्&quot;। वादितवन्तं प्रयोजितवान् अवीवद्वीणां परिवांदकेन। अत्र पर्थमणिलोपस्य स्थानिवत्त्वादाकारोऽनुपधेति &quot;णौ चङी&quot;त्युपधाह्यस्वो न प्राप्तोति। णिसामान्यग्रहणादेतत्सिद्धमिति चेत्, तह्र्रन्यदुदाहर्तव्यं, वारि आख्यदवीवरत्। न च &quot;अग्लोपी&quot;ति निषेधः शङ्क्यः, परत्वाद्वृद्धौ सत्यां टिलोप इत्यभ्युपगमेनाऽग्लोपित्वाऽभावात्। अतएव &quot;मुण्डमिश्रे&quot;ति सूत्रे हलिकल्योर्हलकलेत्यदन्तनिपातनं सार्थकम्। &quot;कृत्वे न स्थानिवत्&quot;। अर्चयतेरर्कः। &quot;कृदाधारार्चिकलिभ्यः&quot;इति कः। पाचयतेः पाक्तिः। इ ह&quot;चोः&quot; &quot;कु&quot;रिति कुत्वे णिलोपो न स्थानिवत्। वार्तिकेऽस्मिन् क्विचङ्परनिह्र्यासोपधानां ग्रहणमावश्यकं। कृत्वे न स्थानिवत्,लुक ईकारप्रश्लेषेण गतार्थत्वात्, कुत्वस्य पूर्वत्रासिद्धीयत्वाच्चेत्यवधेयम्। &quot;चजो&quot;रिति कुत्वे चोदाहरणमन्वेषणीयम्। सख इति। &quot;तेन सहेती&quot;ति बहुव्रीहौ &quot;वोपसर्जनस्ये&quot;ति सभावः। सखीरित्यादि। &quot;सुपाअत्मनः क्यच्&quot;। &quot;क्यचि च&quot; इतीत्त्वम्। दीर्घस्यापीति। एतदर्थं कृतयणदेश इति भावः। ननु अतिसखेर्भूपतेरिति गुणविषयं व्यापर्तयितुं यणा निर्देश इति चेदस्त्वेवं, तथापि दीर्घे प्रवृत्तिः केन वार्यताम्()। न हि ह्यस्वे यणा भाव्यं न दीर्घेष्वित्यत्र प्रमाणमस्ति। सौत्रस्य विकृतिनिर्देशस्याऽव्याप्त्यतिव्याप्त्युभयवारकत्वे सारवत्त्वलाभेन तथैवौचित्याद्भाष्यारूढत्वाच्च। लूनमिति। &quot;ल्वादिभ्यः&quot;इति निष्ठातस्यः नः। क्षाममिति। &quot;क्षयो मः&quot;इति मः। &quot;स्त्यःप्रपूर्वस्ये&quot;ति संप्रासारणम्। शुष्कीरिति। &quot;शुषः कः&quot;इति निष्ठातस्य कः। पक्वीरिति। &quot;पचोः वः&quot;इति वः। इयङिति। संयोगपूर्वत्वादिवर्णस्य यण्नेति भावः। इतीदन्ताः। हरिवदिति। तद्वत्साध्य इत्यर्थः।<P></div>


</body></html>