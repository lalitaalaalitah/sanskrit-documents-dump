<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="8.3.28.htm">पूर्वम्: ८।३।२८</a></div><div class="sUtramIndexAnantaram"><a href="8.3.30.htm">अनन्तरम्: ८।३।३०</a></div>&nbsp;


<div class="heading">सूत्रम्</div>

डः सि धुट्॥ <span class="sUtramIndex"><a href="GoToSutram\8.3.29">८।३।२९</a></span>


<div class="heading">काशिका-वृत्तिः</div>

<div>डः सि ढुट्  <span class="sUtramIndex">८।३।२९</span> </div><p><div>डकारन्तात् पदातुत्तरस्य सकारादेः पदस्य वा धुडागमो भवति। श्वलिट्त्साये, श्वलिट् साये। मधुलिट्त्साये, मधुलिट् साये। परादिकरणं न पदान्ताट् टोरनाम् <span class="sUtramIndex"><a href="8.4.41.htm">८।४।४१</a></span> इति ष्टुत्वप्रतिषेधार्थम्। </div>


<div class="heading">लघु-सिद्धान्त-कौमुदी</div>

<div>डः सि धुट् <span class="sUtramIndex">८६, ८।३।२९</span> </div><p><div>डात्परस्य सस्य धुड्वा। षट्त्सन्तः, षट् सन्तः॥</div>


<div class="heading">न्यासः</div>

<div>डः सि धुद्?। <span class="sUtramIndex">, ८।३।२९</span> </div><p><div>&quot;उभयनिर्देशे पञ्चमीनिर्देशो बलीयाम्()&quot; (शाक।प।९७) इति &quot;ङः&quot; इति पञ्चम्या &quot;सि&quot; इत्यस्याः सप्तम्याः षष्ठ()आं परिकल्पितायां शकारस्यैव धुडविधीयते, इत्याह--&quot;डकारान्तात्()&quot; इत्यादि। यद्येवम्(),<span class="prashna"> सप्तमीनिर्देशः किमर्शः? </span>लाघवार्थः।<span class="prashna"> &quot;ङः सो धुट्()&quot; इत्युच्यमाने माधाधिक्याट्? </span>गौरवं स्यात्()।<span class="prashna"> अथ &quot;यस्मिन्? </span>विधिस्तदादावल्ग्रहणे&quot; (व्या।प।<span class="prashna">१२७) इत्येवमर्थः सप्तमीनिर्देशः कस्मान्न विज्ञायते? </span>केवलस्य सकारस्याभावादेव तत्सिद्धेः, पद इत्यधिकाराच्छ। ()आलिटत्याय इत्यत्र धुटि कृते धकारस्य चत्र्वम्()--तकारः।<span class="vArtikA">
प्रक्रियालाघवार्थं तु तुटि वक्तव्ये धुङ्वचनमुत्तरार्थम्()--&quot;नश्च&quot; (८</span>।३।३०) इत्यत्र धुडयथा स्यात्(), तुण्मा भूदिति। यदि हि स्यात्(),<span class="prashna"> तर्हि किम्()? </span>भवान्त्साय इत्यत्र &quot;नश्छव्यप्रशान&quot; (८।३।<span class="prashna">७) इति रुः प्रसज्येत? </span>नैतदस्ति; अम्पर इत्यत्रानवत्र्तते, न चेहाम्परस्तकारोऽस्ति।<span class="prashna"> अथथेहापि भूतपूर्वेणोकारेणाम्परः स्यात्()? </span><span class="prashna">एवमप्यसिद्धत्वात्? </span>तुटो रुत्वं न भविष्यति।<span class="vArtikA"> तस्मात्तुडेव वक्तव्यः</span>। एवं तर्हि वैचित्र्यार्थ धुडवचनम्()।<span class="prashna"> 
अथ किमर्थं धुट्? </span>पराधिः क्रियते, न द्युगेव पूर्वान्तः क्रियेत, एवं हि &quot;शि तुक्()&quot; <span class="sUtramIndex"><a href="8.4.30.htm">८।४।३०</a></span> इत्यत्र तुग्ग्रहणं न कत्र्तव्यं भवति,<span class="prashna"> धुगेव हि तत्रानुवर्त्तिष्यते? </span>इत्यत आह--&quot;परादिकरणम्()&quot; इत्यादि। यदि पूर्वान्तः क्रियेत, ()आलिट्त्साय इत्यत्र धुकः ष्टुत्वं स्यात्()। परादिकरणे तु टकारस्य पदान्तत्वं न विहितमिति &quot;न पदान्ताट्टोरनम्()&quot; <span class="sUtramIndex"><a href="8.4.41.htm">८।४।४१</a></span> इति प्रतिषेधः सिध्यति। तदर्थं परादिकरणम्()॥ 

</div>


<div class="heading">बाल-मनोरमा</div>

<div>ङ सि धुट् <span class="sUtramIndex">१३१, ८।३।२९</span> </div><p><div>ङः सि धुट्। &quot;ड&quot; इति पञ्चमी। ततश्च तस्मादित्युत्तरस्येति परिभाषया &quot;सी&quot;ति सप्तमी षष्ठी सम्पद्यते-डात्परस्य सस्येति। &quot;हे मपरे वे&quot;त्यतो वेत्यनुवर्तते। तदाह--डात्परस्येत्यादिना। &quot;तस्मिन्निति निर्दिष्टे&quot; इति नेह भवति, &quot;उभयनिर्देशे पञ्चमीनिर्देशो बलीयान् परत्वा&quot;दिति न्यायात्। धुट् चतुर्थधकारनिर्देशः। टकार इत्। उकार उच्चारणार्थः। थुडिति द्वितीयविधौ तत्सामथ्र्याच्चत्वं न स्यात्। अन्यथा तकारमेव विदध्यात्। चतुर्थविधेस्तु न तत्सामथ्र्यम्, प्रथमविधौ तस्य चयो द्वितीया इत्यापत्तौ तन्निवृत्त्या चरितार्थत्वात्। षट् सन्त इति। षषिति षकारस्य जश्त्वेन डः, षड्-सन्त इति स्थिते चत्र्वस्यासिद्धत्वाड्डात्परत्वात्सस्य धुट् आद्यवयवः। तस्य चर्त्वेन तकारः। &quot;चयो द्वितीया&quot; इति तु नेह, चत्र्वस्यासिद्धत्वात्। ततो लक्ष्यभेदाड्डस्य चर्त्वेन टः।<P></div>


<div class="heading">तत्त्व-बोधिनी</div>

<div>ङः सि धुट् <span class="sUtramIndex">१०५, ८।३।२९</span> </div><p><div>ङः सि धुट्। &quot;उभयनिर्देशे पञ्चमीनिर्देशो वलीयान्परत्वा&quot;दित्यभिप्रेत्याह--सस्येति। सीति सप्तमी निर्देशस्तु लाघवार्थः। षट्सन्त इति। धुटश्चर्त्वेन तकारः। &quot;चयो द्वितीयाः--&quot; इति तस्य थो न, चत्र्वस्याऽसिद्धत्वात्। अतएव धुडभावे &quot;षट्सन्त&quot; इत्यत्र टस्य ठो न भवति। नन्वेवमपि &quot;ङः सि धु&quot;गिति धुग्विधीयतां डकारस्य सकारे परे धु&quot;गिति व्याख्यानसंभवात्किमनेन धुटः परादित्वाभ्युपगमेन?। मैवम्। पूर्वान्तत्वे तु न पदान्ताट्टोरनामिति निषेधाप्रवृत्त्या धकारस्य ष्टुत्वप्रसङ्गात्। अतएव वक्ष्यमाणस्तुगिहैव न कृतः। डस्य तुकि ष्टुत्वे तस्याऽसिद्धत्वेन चयो द्वितीया इत्यस्यापि प्रसङ्गाच्च। इग धुड्विकल्पेन रूपद्वये सति टकारनकारविसर्गाणां द्वित्वविकल्पात्षोडश रूपाणि। खयः शर इति द्वित्वे द्वातिं()रशत् (३२)। शरोऽचीति निषेधोऽत्र न प्रवर्तते। तस्य सौत्रद्वित्वमात्रविषयत्वस्योक्तत्वात्। न च चत्र्वस्यासिद्धत्वात्खयः परत्वमेव नास्तीति शङ्क्यम्। &quot;पूर्वत्रासिद्धीयमद्वित्वे&quot; इत्युक्तेः॥<P></div>


</body></html>