<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.1.132.htm">पूर्वम्: ३।१।१३२</a></div><div class="sUtramIndexAnantaram"><a href="3.1.134.htm">अनन्तरम्: ३।१।१३४</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

ण्वुल्तृचौ॥ <span class="sUtramIndex"><a href="GoToSutram\3.1.133">३।१।१३३</a></span>


<p><span class="section">पदच्छेदः॥</span> 

ण्वुल्तृचौ <span class="vibhaktiH">१।२</span> धातोः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> प्रत्ययः <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> परश्च <span class="vibhaktiH"></span>  <a class="anuvRittiH-upari" href="../ashtadhyayi/vyakhya/missing.htm">?</a> 

<p><span class="section">समासः॥</span> 

<div>ण्वुल् च तृच्च ण्वुल्तृचौ, इतरेतरद्वन्द्वः</div>


<p><span class="section">अर्थः॥</span> 

<div>धातोः ण्वुल्-तृचौ प्रत्ययौ भवतः</div>


<p><span class="section">उदाहरणम्॥</span> 

<div>कारकः, हारकः, पाठकः, कर्ता, हर्ता, पठिता</div>


<div class="heading">काशिका-वृत्तिः</div>

<div>ण्वुल्तृचौ  <span class="sUtramIndex">३।१।१३३</span> </div><p><div>धातोः इति वर्तते। सर्वधातुभ्यो ण्वुल्तृचौ प्रत्ययौ भवतः। कारकः। कर्ता। हारकः। हर्ता। चकारः सामान्यग्रहणाविधातार्थः, तुश् छन्दसि <span class="sUtramIndex"><a href="5.3.59.htm">५।३।५९</a></span>, तुरिष्ठैइमेयस्सु <span class="sUtramIndex"><a href="6.4.154.htm">६।४।१५४</a></span> इति। </div>


<div class="heading">लघु-सिद्धान्त-कौमुदी</div>

<div>ण्वुल्तृचौ <span class="sUtramIndex">७८७, ३।१।१३३</span> </div><p><div>धातोरेतौ स्तः। कर्तरि कृदिति कर्त्रर्थे॥</div>


<div class="heading">न्यासः</div>

<div>ण्वुल्?तृचौ। <span class="sUtramIndex">, ३।१।१३३</span> </div><p><div>&quot;चकारः सामान्यग्रहणार्थः&quot; इत्यादि। तृज्तृनोः सामान्यग्रहणं यथा स्यादिति। असति तु तस्मिन् &quot;निरनुबन्धकरणे न सानुबन्धकस्य&quot; (व्या।प।५३) इति तृनो ग्रहणं न स्यात्।<span class="prashna"> अथान्तोदात्तार्थः कस्मान्न भवति? </span>तस्य प्रत्ययस्वरेणैव सिद्धत्वात्॥ 

</div>


<div class="heading">बाल-मनोरमा</div>

<div>ण्वुल्तृचौ <span class="sUtramIndex">७१२, ३।१।१३३</span> </div><p><div>अथ कृदन्तप्रकरणं। ण्वुल्तृचौ। अनयोर्वर्तमानकालादन्यत्र न प्रयोग इति भाष्यम्। वोढुमर्ह इति। &quot;अर्हे कृत्यतृचश्चे&quot;त्युक्तेरिति भावः। वोढेति। वहेस्तृच्यनुदात्तत्वादिडभावे ढत्वधत्वष्टुत्वढलोपेषु &quot;सहिवहो&quot;रित्योत्त्वम्। कुटितेत्यत्र लघूपधगुणमाशङ्क्याह-- गाङिति। तर्हि ण्वुलि कोटक इत्यत्रापि गुणो न स्यादित्यत आह-- अञ्णिदित्युक्तेरिति। विजितेत्यत्र लघूपधगुणमाशङ्क्याह-- विज इडिति। &quot;इति ङित्त्व&quot;मिति शेषः। विजितेति। ङित्त्वान्न गुणः अनिट्स्त्विति। तस्यानुदात्तोपदेशत्वादिति भावः। &quot;जनक&quot; इत्यत्रोपधावृद्धिमाशङ्क्य वृद्धिनिषेधं स्मारयत-- जनिवध्योश्चेति। वध हिंसायामिति,- धात्वन्तरं भौवादिकं,भ्वादेराकृतिगणत्वात्। नत्वयं हन्तेर्वधादेशः। तथा सति &quot;जनिवध्योश्चे&quot;ति वृद्धिनिषेधसूत्रे वधिग्रहणवैयथ्र्यात्, वधादेशस्याऽदन्ततया अल्लोपस्य स्थानिवत्त्वादेव वृद्ध्यभावसिद्धेः। वधक इति। &quot;जनिवध्योश्चे&quot;ति वृद्धिनिषेधः। रन्धकः जम्भक इत्यत्र इदित्त्वाऽभावादप्राप्ते नुमि तद्विधिं स्मारयति-- रधिजभोरचीति। रधितेत्यत्र &quot;रधिजभो&quot;रिति नुममाशङ्क्याह-- नेट()लिटीति। रधिता रद्धेति। &quot;रधादिभ्यश्चे&quot;ति वेट्।<span class="prashna"> मस्()ज्? </span>तृ इति स्थिते आह-- मस्जिनशोरिति। नुम्विधिरयम्। मङ्क्तेति।<span class="prashna"> मस्()ज्? </span>तृ इति स्थिते &quot;मस्जेरन्त्यात् पूर्वो नुम् वाच्यः&quot; इतिसकारादुपरि जकारात् प्राङ्()नुम्। मस्()न्?<span class="prashna">ज्? </span>तृ इति स्थिते &quot;स्को&quot;रिति सलोपः, जस्य कुत्वेन गः, तस्य चर्त्वेन कः, अनुस्वारः, परसवर्णेन ङ इति भावः। नंष्टा नशितेति। रधादित्वाद्वेट्। इडभावपक्षे &quot;मस्जिनशो&quot;रिति नुमि,<span class="prashna"> नन्()श्? </span>तृ इति स्थिते &quot;व्रश्चे&quot;ति शस्य षः। नस्याऽनुस्वारः। ष्टुत्वम्। रमेरशब्लिटोरिति नुम्विधिरयम्। लब्धेति। &quot;झषस्तथो&quot;रिति तस्य धः, जश्त्वेन भस्य बः। तीषसहेति। इड्विकल्पोऽयम्। सोढेति। ढत्वधत्वष्टुत्वढलोपाः। &quot;सहिवहो&quot;रित्योत्त्वम्। दरिद्रातेरालोप इति।<span class="vArtikA"> &quot;दरिद्रातेरालोपो वक्तव्यः&quot; इत्यनेनेति भावः</span>। ण्वुलि नेति। दरिद्रातेर्ण्वुलि आलोपो नेत्यर्थः। &quot;न दरिद्रायके लोपः&quot; इति वार्तिकादिति भावः। दरिद्रायक इति। &quot;अतो यु&quot;गिति युगिति भावः। पादाभ्यां ह्यियते पादहारक इत्यत्र कर्मणि ण्वुलं साधयितुमाह-- कृत्यल्युट इत्येवेति। &quot;कृत्यल्युटः&quot; त्येतावतैव पुनर्वचबालद्येष्वर्थेषु ते कृत्यल्युटो विहितास्ततोऽन्यष्वप्यर्थेषु भवन्तीत्यर्थलाभाद्बहुलग्रहणं योगविभागार्थं-- &quot;कृत्प्रत्यया येष्वर्थेषु विहितास्ततोऽन्यत्रापि क्वचिद्भवन्ती&quot;ति। एवं च कर्मण्यपि ण्वुल् सिध्यतीत्यर्थः। &quot;कृतो बहुल&quot;मिति वार्तिकं तु एतद्योगविभागसिद्धकथनपरमिति भावः। क्रमेरिति। आत्मनेपदविषयात्क्रमेः परस्य कर्तरि कृतो नेडित्यर्थः। &quot;स्नुक्रमो&quot;रिति सूत्रस्थमिदं वार्तिकम्। प्रक्रन्तेति। &quot;प्रोपाभ्यां समर्थाभ्या&quot;मित्यात्मनेपदविषयोऽयम्। नन्वेवं सति क्रमितेत्यत्र कथमिडित्यत आह-- अनन्यभावे विषयशब्द इति। &quot;वर्तते&quot; इति शेषः। आत्मनेपदाऽविनाभाव इति यावत्। &quot;क्रमेः कर्तर्यात्मनेपदिन&quot; इत्येतावतैव सिद्धे विषयपदोपादानादयमर्थो लभ्यते इति भावः। तथा च नित्यमात्मनेपदिन इति फलितम्। तेनेति। &quot;क्रमिते&quot;त्यत्र क्रमेः &quot;अनुपसर्गाद्वे&quot; त्यात्मनेपदविकल्पविधानान्नित्यमात्मनेपदित्वाऽभावादिण्निषेधो नेत्यर्थः। मतान्तरमाह-- तदर्हत्वमेवेति। आत्मनेपदार्हत्वमेवात्मनेपदविषयत्वम्। ततश्च आत्मनेपदपक्षे इण्निषेधे सति कर्न्तेति रूपम्, आत्मनेपदाऽभावपक्षे तु क्रमं इटि क्रमितेति रूपमिति केचिदाहुरित्यर्थः। अत्र पक्षे विषयपदस्य न प्रयोजनमित्यस्वरसः। ननु संजिगमिषितेत्यत्र सनः कथमिट्, कगमेरनिट्सु पाठात्, सनः परस्मैपदपरत्वाऽभावेन &quot;गमेरिट् परस्मैपदेषु&quot; इत्यस्याऽप्रवृत्तेरित्यत आह-- गमेरिडित्यत्रेति। एवमिति। &quot;न वृद्ध्यश्चतुभ्र्यः&quot; इत्यत्रापि परस्मैपदग्रहणमनुवृत्तं तङानयोरभावं लक्षयतीत्यर्थः। विवृत्सितेति। वृतेः सनि रूपम्। &quot;हलन्ताच्चे&quot;ति कित्त्वान्न गुणः। यङन्तादिति। पचिधातोर्यङन्तात् पापच्येत्यस्माण्ण्वुलित्यर्थः। तस्य अकादेशे &quot;यस्य हलः&quot; इति यकारलोपे अतो लोपे पापच् अक इति स्थिते उपधावृद्धिमाशङ्क्याह-- स्थानिवत्त्वान्न वृद्धिरिति। यङ्लुगन्तात्त्विति। यङः सङ्घातस्य लुकोऽजादेशत्वाऽभावेन स्थानिवत्त्वाऽसंभवादुपधावृद्धिर्निर्बाधा। &quot;न धातुलोपे&quot; इति निषेधस्तु न, यङ्लुकोऽनैमित्तिकत्वादुपधावृद्धेरिग्लक्षणत्वाऽभावाच्च।<P><P></div>


<div class="heading">तत्त्व-बोधिनी</div>

<div>ण्वुल्तृचौ <span class="sUtramIndex">५९३, ३।१।१३३</span> </div><p><div>णकारो वृद्ध्यर्थः। लकारो &quot;लिती&quot;ति स्वरार्थः। तृचश्चकारस्तु &quot;तुरिष्ठेमेयस्सु&quot;, &quot;तुश्छन्दसि&quot; इत्यादौ सामान्यग्रहणाऽविघातार्थः। &quot;चितः&quot; इत्यन्तोदात्तार्थस्तु न भवति, &quot;आद्युदात्तश्चे&quot;त्येनेनैव सिद्धेः। एवं च &quot;अप्तृन्&quot; इति सूत्रे तृन्तृचो पृथग्ग्रहणं विहाय &quot;अप्तृस्वसृ&quot; इत्येव सुवचमित्येके। अन्ये तु &quot;सामान्यग्रहणेऽपि क्वचिद्विशेषस्यैव ग्रहणं भवती&quot;ति ज्ञापनार्थम् &quot;अप्तृन्नि&quot;ति सूत्रे तृन्()तृचोरुभयोग्र्रहणम्। तेन &quot;कोपधग्रहणे तद्धितवुग्रहण&quot;मित्येतत्सिद्धमित्याहुः। वोढेति। &quot;अर्हे कृत्यतृचश्चे&quot;ति तृच्, ढत्वादयस्तु वोढव्य इत्यत्रेवात्राऽप्यूह्राः। रधितेति। &quot;रधादिभ्यश्चे&quot;ति वेट्। रद्धेति। इह &quot;नेट()लिटी&quot;ति निषेधाऽप्रवृत्तावपि &quot;रधी&quot;त्यनेन अच्परत्वाऽभावान्नुम्न। मङ्क्तेति। &quot;टुमस्जो शुद्धौ&quot; अस्मात्तृच्। &quot;मस्जीट ति नुम्न्त्यात्पूर्वः। &quot;स्को&quot;रिति सलोपः। जस्य कुत्वे चत्र्वम्। अनुस्वारपरसवर्णौ। &quot;बहूनां समवाये द्वयोद्र्वयोः संयोगः&quot; इति पक्षे तु नुमागमस्याऽच्परत्वेऽपि &quot;स्को&quot;रिति सलोपो भवत्येवेति ज्ञेयम्। नंष्टेति। रधादित्वादिडभावपक्षे नुम्।लब्धेति। &quot;झषस्तथो&quot;रिति धः भकारस्य जश्त्वम्। &quot;लभेश्चे&quot;ति नुम् तु न भवति, अचीत्यनुवर्तनात्। ण्वुलि ल्युटि च ने&quot;ति वचनात्। योगविभागेनेति। &quot;कृत्यकल्युटो बहुल&quot;मिति सूत्रे &quot;कृतो बहुल&quot;मित्येवाकरे स्थितम्। तथा च योगविभागं विनैव सर्वेष्टसिद्धिरित्याहुः। <P>* क्रमेः कर्तर्यात्मनेपदविषयात्कृत इण्निषेधो वाच्चः। प्रक्रन्तेति। &quot;प्रोपाभ्यां समर्थाभ्या&quot;मिति क्रमेरत्मनेपदविषयता। अनन्यभावे विषयशब्द इति। तदन्याऽविषयत्वे सति तद्विषयत्वमनन्यभावः। तथा च विकल्पार्हस्य क्रमेः परस्मैपदात्मनेपदोभयप्राप्तिविषयत्वान्निषेधो नेति भावः। संजिगमिषितेति। संपूर्वाद्गमेः सन्। &quot;सन्यङो&quot;रिति द्वित्वे हलादिः शेषे &quot;सन्यतः&quot; इत्यभ्यासस्येत्वम्। &quot;आद्र्धधातुकस्ये&quot;ति सन इट्, षत्वं, सन्नन्तात्तृच्। पुनरिट्। अल्लोपस्येति। प्राचां तु &quot;न धातुलोपे&quot; इति सूत्रे &quot;इक&quot; इत्यनुवृत्तेर्वृद्धेरनिषेधः--- &quot;पापाचक&quot; इत्युक्तं, तन्न, यङन्ते अल्लोपस्य स्थानिवत्त्वेन वृद्धिः प्राप्त्यभावात्। ननु यङ्लुगन्तपापाचकरूपाभिप्रायेण तथोक्तम्, तत्र हि अकारविशिष्टस्यैव यङो लुगिति सर्वसंमतत्वेन स्थानिवत्त्वाऽभावादिति चेत्। मैवम्। एवंतर्हि आद्र्धधातुकस्य धात्ववयवलोपनिमित्तत्वाऽभावेन यङ्लुगन्ते &quot;न धातुलोपे&quot; इति निषेधस्य प्रसक्तेरभावात्। <P><P></div>


</body></html>