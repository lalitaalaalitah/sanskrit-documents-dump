<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.3.37.htm">पूर्वम्: ६।३।३७</a></div><div class="sUtramIndexAnantaram"><a href="6.3.39.htm">अनन्तरम्: ६।३।३९</a></div>&nbsp;


<div class="heading">सूत्रम्</div>

वृद्धिनिमित्तस्य च तद्धितस्यारक्तविकारे॥ <span class="sUtramIndex"><a href="GoToSutram\6.3.38">६।३।३८</a></span>


<div class="heading">काशिका-वृत्तिः</div>

<div>वृद्धिनिमित्तस्य च तद्धितस्यारक्तविकारे  <span class="sUtramIndex">६।३।३९</span> </div><p><div>न इति वर्तते। वृद्धेर् निमित्तं यस्मिन् स वृद्धिनिमित्तः तद्धितः, स यदि रक्ते ऽर्थे विकारे च न विहितः, तदन्तस्य स्त्रीशब्दस्य न पुंवद् भवति। स्त्रौघ्नीभार्यः। माथुरीभार्यः। स्त्रौघनीपाशा। माथुरीपाशा। सौघनीयते। माथुरीयते। स्त्रौघ्नीमानिनी। माथुरीमानिनीइ।<span class="prashna"> वृद्धिनिमित्तस्य इति किम्? </span>मध्यमभार्यः।<span class="prashna"> तद्धितस्य इति किम्? </span>काण्डलावभार्यः।<span class="prashna"> बहुव्रीहिपरिग्रहः कमर्थः? </span>तावद्भार्यः। यावद्भार्यः।<span class="prashna"> अरक्तविकारे इति किम्? </span>कषायेण रक्ता काषायी, काषायी बृहतिका यस्य स काषायवृहतिकः। लोहस्य विकारो लौहीम् लौही ईषा यस्य रथस्य स लौहेषः। खादिरेषः। </div>


<div class="heading">न्यासः</div>

<div>वृद्धिनिमित्तस्य च तद्धितस्यारक्तविकारे। <span class="sUtramIndex">, ६।३।३८</span> </div><p><div>वृद्धिनिमित्तं ञणकाः। &quot;रुआऔध्नीभार्यः&quot; इति। रुआउध्ने भवा, &quot;तत्र भवः&quot; <span class="sUtramIndex"><a href="4.3.53.htm">४।३।५३</a></span> इत्यण्()। &quot;टिड्ढाणञ्()&quot; <span class="sUtramIndex"><a href="4.1.15.htm">४।१।१५</a></span> इति ङीप्()। एवं &quot;माथुरीभार्यः&quot; इत्यत्रापि। 
&quot;मध्यमभार्यः&quot; इति। मध्ये भवा, &quot;मध्यान्मः&quot; <span class="sUtramIndex"><a href="4.3.8.htm">४।३।८</a></span> इति मप्रत्ययः। &quot;काण्डलावभार्यः&quot; इति। काण्डं लुनातीति &quot;कर्मण्यण्()&quot; <span class="sUtramIndex"><a href="3.2.1.htm">३।२।१</a></span> पूर्ववन्ङीप्()। &quot;तावद्भार्यः&quot; इति।<span class="prashna"> तावच्छब्दात्? </span>तत्परिमाणमस्या इति &quot;यत्तदेतेभ्यः परिमाणे वतुप्()&quot; <span class="sUtramIndex"><a href="5.2.39.htm">५।२।३९</a></span> &quot;आ सर्वनाम्नः&quot; <span class="sUtramIndex"><a href="6.3.90.htm">६।३।९०</a></span> इति दकारम्याकारः, &quot;उगितश्च&quot; <span class="sUtramIndex"><a href="4.1.6.htm">४।१।६</a></span> इति ङीप्()। तावती भार्याऽस्य तावद्भार्यः, यदि वृद्धिनिमित्तस्येति तत्पुरुषो गृह्रेत तदात्रापि प्रतिषेधः स्यात्(),<span class="prashna"> भवति हि वतुब्? </span>वृद्धेराकारास्य निमित्तम्()। बहुव्रीहिपरिग्रहे तु न दोषः; न हि वतुपि ञकारादिकं वृद्धेर्निमित्तमस्ति। &quot;काषायी&quot; इति। &quot;तेन रक्तम्()&quot; <span class="sUtramIndex"><a href="4.2.1.htm">४।२।१</a></span> इत्यण्()। &quot;लौही&quot; इति। &quot;प्राणिरजतादिभ्योऽञ्()&quot; <span class="sUtramIndex"><a href="4.3.152.htm">४।३।१५२</a></span> इत्यञ्(),<span class="prashna"> पूर्ववन्? </span>ङीप्()। &quot;खादिरेषः&quot; इति। &quot;पलाशादिभ्यो वा&quot; <span class="sUtramIndex"><a href="4.3.139.htm">४।३।१३९</a></span> इत्यञणोरन्यतरः। खादिरी ईषा यस्य स खादिरेषः॥

</div>


<div class="heading">बाल-मनोरमा</div>

<div>वृद्धिनिमित्तस्य च तद्धितस्याऽरक्तविकारे <span class="sUtramIndex">८३०, ६।३।३८</span> </div><p><div>वृद्धिनिमित्तस्य च। वृद्धेर्निमित्तं हेतुरिति विग्रहः। रक्तं च विकारश्चेति समाहारद्वन्द्वः। तता नञ्तत्पुरुषः। रक्तविकारभिन्नेऽर्थे विद्यमानस्येत्यर्थः। वृद्धिशब्देन विहितैव वृद्धिरिह विवक्षिता, व्याख्यानात्। तदाह--वृद्धिशब्देनेत्यादिना। तदन्तेति। प्रत्ययग्रहणपरिभाषालभ्यम्। रुआऔग्घ्नीति। रुआउग्घ्नो देशः। &quot;तत्र भव&quot; इत्यण्। &quot;यस्येति च&quot; इत्यकारलोपः। णित्त्वादादिवृद्धिः &quot;टिड्ढाण&quot;ञिति ङीप्। रुआऔघ्नी भार्या यस्येति विग्रहः। &quot;स्त्रियाः पुंवत्&quot; इति प्राप्तमिह निषिध्यते। माथुरीयते माथुरीमानिनीति। मथुरायां भवा माथुरी, &quot;तत्र भवः&quot; इत्यण्। &quot;यस्येति च&quot; इत्यकारलोपः, आदिवृद्धिः, &quot;टिड्ढे&quot;ति ङीप्। माथछुरीवाचरतीत्यर्थे &quot;कर्तुः क्य&quot;ङिति क्यङ्। &quot;सनाद्यन्ताः&quot; इति धातुत्वाल्लडादि। माथुरीयते। माथुरीं मन्यते माथुरीमानिनी। &quot;मनः&quot; इति णिनिः। उपधावृद्धिः। उपपदसमासः। सुब्लुक्। नान्तत्वान्ङीप्। इहोभयत्रापि &quot;क्यङ्भानिनोश्चे&quot;ति प्राप्तं पुंवत्त्वं निषिध्यते। मध्यमभार्य इति। मध्ये भवा मद्यमा। &quot;मध्यान्मः&quot; इति मः। म ध्यमा भार्या यस्येति विग्रहः। स्त्रियाः पुंव&quot;दिति पुंत्त्वम्। अत्र मप्रत्ययस्य तद्धितस्य वृद्धिनिमित्तत्वाऽभावान्न पुंवत्त्वनिषेधः। काण्डलाभार्य इति। काण्डं लुनातीति काण्डलावी। &quot;कर्मण्यण्&quot; इत्यण्प्रत्ययः कृत्। &quot;अचो ञ्णिति&quot; इति वृद्धिः, आवादेशः, उपपदसमासः, टिड्ढाण&quot;ञिति ङीष्। काण्डलावी भार्या यस्येति विग्रहः। पुंवत्त्वान्ङीपो निवृत्तिः। अत्राऽणः कृत्त्वात्तद्धितत्वाऽभावान्न पुंवत्त्वनिषेधः। तावद्भार्य इति। तत् परिमाणमस्यास्तावती। &quot;यत्तदेतेभ्यः परिमाणे वतुप्&quot; इति तच्छब्दाद्वतुप् तद्धितः, &quot;आ सर्वनाम्नः&quot; इत्याकारः, उगित्त्वान्ङीप्। तावती भार्या यस्येति विग्रहः। पुंवत्त्वान्ङीपो निवृत्तिः, &quot;आ सर्वनाम्नः&quot; इत्याकारात्मिकां वृद्धि प्रति वतुपो निमित्तत्वेऽपि आकारस्य वृद्धिशब्देन विधानाऽभावात्तन्निमित्तवतुबन्तस्य न पुंवत्त्वनिषेधः। रक्ते त्विति। रक्तेऽर्थे विद्यमानस्य तद्धितस्य न पुंवत्त्वनिषेध इत्यर्थः। काषायीति। कषायो गौरिको धातुविशेषः। तेन रक्ता काषायी। &quot;तेन रक्तं रागा&quot;दित्यणि &quot;यस्येति चे&quot;ति लोपः, आदिवृद्धिः, &quot;टिड्ढाण&quot;ञिति काषायकन्थ इति। पुंवत्त्वे ङीपो निवृत्तिः। अत्राऽणस्तद्धितस्य रक्तार्थकत्वान्न पुंवत्त्वनिषेधः। विकारे त्विति। विकारार्थे विद्यमानस्य तद्धितस्य न पुंवत्त्वनिषेध इत्यर्थः। हैमीति। हेम्नो विकारभूतेत्यर्थः। &quot;अनुदात्तादेश्चे&quot;त्यञ्, टलोपः, आदिवृद्धि, &quot;टिड्ढे&quot;ति ङीप्। हैमीचि रूपम्। हैमी मुद्रिका यस्येति विग्रहः। पुंवत्त्वे ङीपो निवृत्तिः। अत्राऽञस्तद्धितस्य विकारार्थकत्वान्न पुंवत्त्वनिषेधः। स्यादेतत्। व्याकरणमदीते वेत्ति वा स्त्री वैयाकरणी, &quot;तदधीते तद्वेदे&quot;त्यण् तद्धितः। &quot;यस्येति चे&quot;त्यकारलोपः। अणो णित्त्वात्तन्निमित्तिकाया यकाराकारस्य पर्जन्यबल्लक्षणप्रवृत्त्या प्राप्ताया वृद्धेः &quot;न य्वाभ्या&quot;मिति निषेधः। यकारात्प्रागैकारागमश्च, &quot;टिड्ढाण&quot;ञिति ङीप्। वैयाकरणी भार्या यस्येति बहुव्रीहौ पुंवत्त्वे ङीपो निवृत्तौ &quot;वैयाकरणभार्य&quot; इति रूपम्। तथा स्वस्वस्यापत्यं स्त्री। &quot;अत इञ्िति इञोऽपवादः शिबाद्यण्, &quot;यस्येति चे&quot;ति लोपः। प्रथमवकारात्परस्य अकारस्यादिवृद्धेर्न य्वाभ्यामिति निषेधः। प्रथमबकारात्प्रागौकारागमश्च, &quot;टिड्ढे&quot;ति ङीप्। सौव()आई भार्या यस्येति बहुव्रीहौ पुंवत्त्वे ङीपो निवृत्तौ &quot;सौव()आभार्य&quot; इति रूपमिति स्थितिः। अत्रोभयत्रापि आदिवृद्धेः &quot;न य्वाभ्या&quot;मिति निषेधेऽपि अणस्तस्य णित्त्वेन स्वरूपयोग्यवृद्धिनिमित्तत्वानपायात् पुंवत्वनिषेधो दुर्वार इत्यत आह--वृदिं()ध प्रति फलोपधानाऽभावादिति। प्रतीत्यनन्तरं &quot;निमित्तस्य तद्धितस्ये&quot;ति शेषः। अणो वृद्धिनिमित्तस्य यत् फलं=वृद्धिस्तेन उपधानं=तात्कालिकसाहित्यं, तदभावादित्यर्थः। &quot;वृद्धेस्तद्धितस्ये&quot;त्येतावत्युक्तेऽपि निमित्तत्वसंबन्धे वृद्धेरिति षष्ठीमाश्रित्य &quot;वृद्धिनिमित्ततद्धितस्ये&quot;त्यर्थलाभे सति निमित्तग्रहणात् फलोपहितनिमित्तत्वं विवक्षितमिति विज्ञायत इति बावः। यद्यप्यैजागमसिद्धवृदिं()ध प्रति अण्प्रत्ययः फलोपिहतमेव निमित्तन्तथापि वृद्धिशब्देन विहितां वृदिं()ध प्रति फलोपहितं निमित्तं न भवत्येवेति न दोषः। वृद्धिशब्देन विहितैव वृद्धिरिग गृह्रत इत्यत्रापि इदमेव निमित्तग्रहणं लिङ्गम्। अन्यथा एजागमादत्र फलोपहितनिमित्तत्वस्यापि सत्त्वात्तन्निमित्तग्रहणं निष्फलं स्यात्। विस्तरस्तु शब्देन्दुशेखरे द्रष्टव्यः।<P></div>


<div class="heading">तत्त्व-बोधिनी</div>

<div>वृद्धिनिमित्तस्य च तद्धितस्याऽरक्तविकारे <span class="sUtramIndex">७२८, ६।३।३८</span> </div><p><div>वृद्धिनिमित्तस्य। रुआऔग्घ्नीति। रुआउग्घ्ने भवा। &quot;तत्र भवः&quot;इत्यणि &quot;टिड्ढे&quot;ति ङीप्। माथुरीयत इति। मथुरायां भवा माथुरी। सेवाऽ‌ऽचरतीत्यर्थे &quot;कर्तुः क्य&quot;ङिति क्यङ्। मध्यमेति। मध्ये भवा मध्यमा। &quot;मध्यान्मा&quot;इति मः। काण्डलावेति। काण्डं लुनातीति काण्डलावी। &quot;कर्मण्यण्&quot;। कृदयम्। तावदिति। तत्परिमाणमस्यास्तावती। &quot;यत्तदेतेभ्यः&quot;इति वतुपि &quot;आ सर्वनाम्नः&quot; इत्याकारो न वृद्धिशब्देन विहित इति भावः। काषायीति। कषायेण रक्तेत्यर्थे &quot;तेन रक्तं रागा&quot;त्यणि ङीप्। हैमीति। हेम्नो विकार इत्यर्थे &quot;अनुदात्तदेश्चे&quot;त्यञ्। फलोपधानेति। मिमित्तशब्दः फलोपहितपरः। स्वरूपयोग्यपरत्वे तु &quot;वैयाकरणभार्य&quot;इत्यत्र पुंवद्भावो न सिध्येदिति भावः। व्याकरणमधीते वेत्ति वा वैयाकरणी। &quot;तदधिते तद्वेदे&quot;त्यण्। स्व()आस्यापत्यं स्त्री सौव()आई। &quot;तस्यापत्यम्&quot; इत्यण्। उभयत्र णित्त्वात्प्राप्ता आदिवृद्धिः &quot;न य्वाभ्या&quot;मित्यनेन प्रतिषिध्यत इति नायं वृदिं()ध प्रति फलोपहितः, किं तु स्वरूपयोग्यः। यद्यप्यैजागमनिमित्तत्वाद्वृदिं()ध प्रति फलोपहितोऽपि भवत्ययं तद्धितस्तथापि वृद्धिशब्देन विहितां वृदिं()ध प्रति न भवतीति भावः। अत्र व्याचक्षते---सूत्रे निमित्तशब्द#ः फलोपहितपरः, अन्यथा निमित्तग्रहणमनर्थकं स्यात्। वृद्धिस्तद्धितस्येत्युक्तेऽपि निमित्तत्वमेव सम्बन्ध इति वृद्धिनिमित्तं यस्तद्धित इत्यर्थलाभात्। तेन वृद्धिरित्ययमर्थो लभ्यते। अन्यथा फलोपहितपरत्वलाभो निष्फलः स्यात्, उक्तदोषतादवस्थ्यादिति।<span class="vArtikA"> <P>अमानिनीति वक्तव्यम्</span>। सुकेशीति। &quot;स्वाङ्गाच्चोपसर्जना&quot;दिति ङीष्। अकेशेति। &quot;सहनञ्विद्यमाने&quot;ति निषेधान्ङीषभावः।<P></div>


</body></html>