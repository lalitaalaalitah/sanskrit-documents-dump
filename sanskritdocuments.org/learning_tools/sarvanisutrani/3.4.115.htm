<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="3.4.114.htm">पूर्वम्: ३।४।११४</a></div><div class="sUtramIndexAnantaram"><a href="3.4.116.htm">अनन्तरम्: ३।४।११६</a></div>&nbsp;


<div class="heading">सूत्रम्</div>

लिट् च॥ <span class="sUtramIndex"><a href="GoToSutram\3.4.115">३।४।११५</a></span>


<div class="heading">काशिका-वृत्तिः</div>

<div>लिट् च  <span class="sUtramIndex">३।४।११५</span> </div><p><div>लिडादेशः तिङार्धधातुकसंज्ञो भवति। सार्वधातुकसंज्ञाया अपवादः। पेचिथ। शेकिथ। जग्ले। मम्ले।<span class="prashna"> ननु च एकसंज्ञाधिकारादन्यत्र समावेशो भवति? </span>सत्यम् एतत्। इह तु एवकारो ऽनुवर्तते, स नियमं करिस्यति। </div>


<div class="heading">लघु-सिद्धान्त-कौमुदी</div>

<div>लिट् च <span class="sUtramIndex">४०२, ३।४।११५</span> </div><p><div>लिडादेशस्तिङ्ङार्धधातुकसंज्ञः॥</div>


<div class="heading">न्यासः</div>

<div>लिट् च। <span class="sUtramIndex">, ३।४।११५</span> </div><p><div>&quot;शेकिथ&quot; इति। आर्धधातुकत्वाल्लिटः &quot;ऋतो भारद्वाजस्य&quot; <span class="sUtramIndex"><a href="7.2.63.htm">७।२।६३</a></span> इतीट्। तत्र ऋत एव भारद्वाजस्य नान्येषां धातूनामित्येषोऽर्थोऽभिमतः। &quot;थलि च सेटि&quot; <span class="sUtramIndex"><a href="6.4.121.htm">६।४।१२१</a></span> इत्येत्वाभ्यासलोपौ। &quot;जग्ले, मम्ले&quot; इति। आर्धधातुकत्वात् &quot;आतो लोप इटि च&quot; <span class="sUtramIndex"><a href="6.4.64.htm">६।४।६४</a></span> इत्याकारलोपः।
&quot;ननु च &quot; इत्यादिना यदुक्तं &quot;सार्वधातुकसंज्ञाया अपवादः&quot; (का।३।४।११५) इति तद्विघटयति। एकसंज्ञाधिकारादन्यत्र समावेशो भवति, यथा-- त्ययादिसंज्ञानाम्। न चात्रैकसंज्ञाधिकारोऽस्ति,तदयुक्तमस्याः सार्वधातुकसंज्ञाया अपवादत्वमित्यभिप्रायः।&quot;सत्यमेतत्ित्यादिना अपवादत्वमेव समर्थयते॥

</div>


<div class="heading">बाल-मनोरमा</div>

<div>लिट् च <span class="sUtramIndex">२२, ३।४।११५</span> </div><p><div>लिट् च। &quot;लि&quot;डिति लुप्तस्थानषष्ठ()न्तम्। &quot;तिङ्()शित्सार्वधातुक&quot;मित्यस्मात्तिङित्यनुवर्तते। &quot;आद्र्धधातुकं शेष&quot; इत्यस्माद्र्धधातुकमिति। तदाह--लिडादेशस्तिङिति। एकसंज्ञाधिकारबहिर्भूतत्वात्सार्वधातुकसंज्ञाया अपि समावेशे प्राप्ते आह--आद्र्धधातुकसंज्ञ एवेति। &quot;लङः शाकटायनस्यैवे&quot;ति सूत्रादेवकारानुवृत्तेरिति भावः। तेनेति। सार्वधातुकतवाऽभावेन तन्निमित्ताः शप्श्यनादयो न भवन्तीत्यर्थः। <P><P></div>


<div class="heading">तत्त्व-बोधिनी</div>

<div>लिट् च <span class="sUtramIndex">१८, ३।४।११५</span> </div><p><div>आद्र्धधातुकसंज्ञ एवेति। &quot;लङः शाकटायनस्ये&quot;ति सूत्रादेवकारोऽनुवर्तत इति भावः।<P><P></div>


</body></html>