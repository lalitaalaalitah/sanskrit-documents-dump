<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.3.26.htm">पूर्वम्: ६।३।२६</a></div><div class="sUtramIndexAnantaram"><a href="6.3.28.htm">अनन्तरम्: ६।३।२८</a></div>&nbsp;


<div class="heading">सूत्रम्</div>

इद्वृद्धौ॥ <span class="sUtramIndex"><a href="GoToSutram\6.3.27">६।३।२७</a></span>


<div class="heading">काशिका-वृत्तिः</div>

<div>इद् वृद्धौ  <span class="sUtramIndex">६।३।२८</span> </div><p><div>कृतवृद्धावुत्तरपदे देवताद्वन्द्वे अग्नेः इकारादेशो भवति। आग्निवारुणीमनड्वहीमालभेत। आग्निमारुतं कर्म क्रियते। अग्नीवरुणौ देवते अस्य, अग्नीअरुतौ देवते अस्य इति तद्धितः। तत्र देवताद्वन्द्वे च <span class="sUtramIndex"><a href="7.3.21.htm">७।३।२१</a></span> इत्युभयपदवृद्धौ कृतायाम् आनङ्, ईत्वं च बाधितुम् इकारः क्रियते।<span class="prashna"> वृद्धौ इति किम्? </span>आग्रेन्द्रः। नेन्द्रस्य परस्य <span class="sUtramIndex"><a href="7.3.24.htm">७।३।२४</a></span> इत्युत्तरपदवृद्धिः प्रतिषिध्यते।<span class="vArtikA"> इद्वृद्धौ विष्णोः प्रतिषेधो वक्तव्यः</span>। आग्नावैष्णवं चरुं निर्वपेत्। </div>


<div class="heading">न्यासः</div>

<div>इद्रवृद्धौ। <span class="sUtramIndex">, ६।३।२७</span> </div><p><div>&quot;अग्नेः&quot; <span class="sUtramIndex"><a href="6.3.26.htm">६।३।२६</a></span> इत्यनुवत्र्तते, &quot;देवताद्वन्द्वे&quot; <span class="sUtramIndex"><a href="6.3.25.htm">६।३।२५</a></span> इति च। &quot;सोमवरुणयोः&quot; <span class="sUtramIndex"><a href="6.3.26.htm">६।३।२६</a></span> इति निवृत्तम्()।<span class="prashna"> वृद्धिशब्देन साहचर्यात्? </span>कृतवृद्ध्युत्तरपदं गृह्रते। अत एवाह--&quot;कृतवृद्धावुत्तरपदे&quot; इति। &quot;आग्निवारुणीम्()&quot; इति। औत्सर्गिकेऽणि कृते &quot;टिङ्ढाणञ्()&quot; <span class="sUtramIndex"><a href="4.1.5.htm">४।१।५</a></span> इति ङीप्()। अत्रापि तकार उच्चारणार्थः॥

</div>


<div class="heading">बाल-मनोरमा</div>

<div>इद्वृद्धौ <span class="sUtramIndex">९१५, ६।३।२७</span> </div><p><div>आगेन्द्र इति। अग्निश्च इन्द्रश्च अग्नेन्द्रौ। &quot;देवताद्वन्द्वे चे&quot;त्यानङ्। आद्गुणः। अग्नेन्द्रौ देवते अस्येत्याग्नेन्द्रः। &quot;साऽस्य देवते&quot;त्यण्। आदिवृद्धिः। अत्रेन्द्रशब्दस्योत्तरपदस्य वृद्धिमत्त्वाऽभावात्। &quot;इद्वृद्धौ&quot; इति नेति भावः। &quot;देवताद्वन्द्वे चे&quot;त्युभयपदवृद्धिमाशङ्क्याह--नेन्द्रस्येति। <P>विष्णौ नेति।<span class="vArtikA"> विष्णुशब्दे परे अग्नेरिकारो नेति वक्तव्यमित्यर्थः</span>। आग्नावैष्णवमिति। अग्नि ष्च विष्णुश्च -अग्नाविष्णू। &quot;देवताद्वन्द्वे चे&quot;त्यानङ्। अगनाविष्णू देवते अस्येत्यर्थे &quot;साऽस्य देवते&quot;त्यण्। आग्नावैष्णवं हविः। &quot;देवताद्वन्द्वे चे&quot;त्युभयपदवृद्धिः। इत्त्वाऽभावादान व। <P></div>


<div class="heading">तत्त्व-बोधिनी</div>

<div>इद्वृद्धौ <span class="sUtramIndex">७९१, ६।३।२७</span> </div><p><div>इद्वृद्धौ। तकार उच्चारणार्थः। इकारस्येकारविधानं तु बाधकबाधनार्थम्। वृद्धिशब्देनाऽत्र वृद्धिमद्गृह्रते, वृद्धिमात्रस्योत्तरपदस्याऽसंभवात्। अतो व्याचष्टे---वृद्धिमत्युत्तरपद इति। आनङमीत्वं च बाधित्वेति। यद्यपि वृद्धेः प्रागेव आनङीत्वयोरन्तरङ्गत्वात्प्रवृत्तिरस्ति, तथापि &quot;परिह्मत्यापवादविषयमत्सुर्गोऽभिनिविशते, इति न्यायादानङीत्वे न भवत इति भावः। आग्नावेष्णवमिति। इत्वाऽभावादानङेव भवति।<P></div>


</body></html>