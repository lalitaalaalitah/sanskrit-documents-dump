<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="2.3.36.htm">पूर्वम्: २।३।३६</a></div><div class="sUtramIndexAnantaram"><a href="2.3.38.htm">अनन्तरम्: २।३।३८</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

यस्य च भावेन भावलक्षणम्॥ <span class="sUtramIndex"><a href="GoToSutram\2.3.37">२।३।३७</a></span>


<p><span class="section">पदच्छेदः॥</span> 

यस्य <span class="vibhaktiH">६।१</span>  <a class="anuvRittiH-adhaH" href="2.3.38.htm">३८</a> च <span class="vibhaktiH">०</span>  <a class="anuvRittiH-adhaH" href="2.3.38.htm">३८</a> भावेन <span class="vibhaktiH">३।१</span>  <a class="anuvRittiH-adhaH" href="2.3.38.htm">३८</a> भावलक्षणम् <span class="vibhaktiH">१।१</span>  <a class="anuvRittiH-adhaH" href="2.3.38.htm">३८</a> सप्तमी <span class="vibhaktiH">१।१</span>  <a class="anuvRittiH-upari" href="2.3.36.htm">३६</a> 

<div class="heading">काशिका-वृत्तिः</div>

<div>यस्य च भावेन भावलक्षणम्  <span class="sUtramIndex">२।३।३७</span> </div><p><div>सप्तमी इति वर्तते। भावः क्रिया। यस्य च भावेन यस्य च क्रियया क्रियान्तरं लक्ष्यते, ततो भाववतः सप्तमी विभक्तिर् भवति। प्रसिद्धा च किया क्रियान्तरं लक्षयति। गोषु दुह्यमानासु गतः, दुग्धास्वागतः। अग्निषु हूयमानेषु गतः, हुतेष्वागतः।<span class="prashna"> भावेन इति किम्? </span>यो जटाभिः स भुङ्क्ते।<span class="prashna"> पुनर् भावग्रहणं किम्? </span>यो भुङ्क्ते स देवदत्तः। </div>


<div class="heading">न्यासः</div>

<div>यस्य च भावेन भावलक्षणम्। <span class="sUtramIndex">, २।३।३७</span> </div><p><div>कीदृशी पुनः क्रिया क्रियान्तरं लक्षयतीत्य त आह-- &quot;प्रसिद्धा च&quot; इत्यादि। चकारोऽवधारणार्थः, प्रसिद्धैवेत्यर्थः। न हि स्वयमप्रसिद्धं परस्य लक्षणमुपपद्यते। अथ कथं फलायामानेष्वाम्रेषु गतः, पक्तेवष्वागत इत्यत्र सप्तमी,<span class="prashna"> न हीह भावः श्रूयते? </span><span class="prashna">यद्यपि न श्रूयते? </span>तथाऽपि गम्यते। फलायमानेषु जातेष्वित्यर्थः॥

</div>


<div class="heading">बाल-मनोरमा</div>

<div>यस्य च भावेन भावलक्षणम् <span class="sUtramIndex">६२६, २।३।३७</span> </div><p><div>यस्य च। भावशब्दौ क्रियापर्यायावित्यभिप्रेत्य व्याचष्टे--यस्य क्रिययेति। क्रिया च कत्र्राश्रया कर्माश्रया च। तत्र कर्माश्रयामुदाहरति--गोष्विति। देवदत्तः कदा गत इति प्रश्ने उत्तरमिदम्। अत्र लक्षकत्व संबन्धे सप्तमी। शेषषष्ठ()पवादः। वर्तमानदोहनविशिष्टाभिर्गोभिज्र्ञाप्यगमनवानित्यर्थः। अत्र दोहनक्रियायाः साक्षाल्लक्षकता। गवां तु तदाश्रयतया। ततश्च गोदोहनदशायां गत इत्युत्तरं पर्यवस्यति। &quot;दुग्धासु गत&quot; इत्यत्र तु अतीतदोहनविशिष्टाभिर्गोभिज्र्ञाप्यमानगमनवानित्यर्थः। गोदोहोत्तरकाले गत इति फलितम्। कर्तृगतक्रियायास्तु ब्राआहृणेष्वधीयानेषु हगत इत्युदाहार्यम्। अत्र यदवश्यं पुनः पुनर्लक्ष्यज्ञापकं तदेव न लक्षणम्। किंतु सकृज्ज्ञापकमपि। यथा-यं कमण्लुपाणिं भवानद्रीक्षीत्स छात्र इति। यद्यपि सकृदसौ कमण्डलुपाणिर्दृष्टस्तथापि तस्य कमण्डलुर्लक्षणं भवत्येवेति प्रकृतसूत्रे भाष्ये स्पष्टम्। &quot;उदिते आदित्ये जुहोती&quot;त्यत्र तु सामीपिकमधिकरणत्वं सप्तम्यर्थः। उदितादित्यसमीपकाल इत्यर्थः। आदित्योदयोत्तरसमीपकाल इति पर्यवसन्नोऽर्थः। &quot;उपरागे रुआआयात्&quot; इत्यत्र तु उपरागपदेन उपरागाश्रयकालो लक्ष्यत इत्यधिकरणसप्तम्येवेत्यन्यत्र विस्तरः।<P></div>


<div class="heading">तत्त्व-बोधिनी</div>

<div>यस्य च भावेन भावलक्षणम् <span class="sUtramIndex">५५७, २।३।३७</span> </div><p><div>यस्य च। निज्र्ञातकाला हि क्रिया अनिज्र्ञातकालायाः क्रियायाः कालपरिच्छेदकत्वाल्लक्षणं, तत्र प्रसिद्धक्रियाश्रययोः कर्तृकर्मणोर्वाचकाद्ब्राआहृणादिशब्दाल्लक्ष्यलक्षणभावसम्बन्धे षष्ठ()आं प्राप्तांयामियं सप्तमी। लक्षणकत्वमिह क्रियायाः साक्षात्, आश्रयस्य तु ब्राआहृणादेः क्रियाद्वारेणेति बोध्यम्। &quot;ब्राआहृणेष्वधीयानेषु गत&quot; इति कर्तृर्युदाहरणम्। कर्मण्याह--गोष्विति।<P>अर्हाणां कर्तृत्वेऽनर्हाणामकर्तृत्वे तद्वैवरीत्ये च। अर्हाणामित्यादि। यस्यां क्रियायां ये उचितास्ते अर्हाः। तेषां कर्तृत्वे विवक्षिते सति तत्र सप्तमी वाच्या। तथा यस्यां क्रियायां येषां कर्तृत्वमनुचितं तेषामकर्तृत्वे विवक्षिते च सप्तमी वाच्या। तथा तद्वैपरीत्ये=येषां कर्तृत्वमुचितं तेषामकर्तृत्वे, येषां तु नोचितं तेषां कर्तृत्वे च सप्तमी वाच्येत्यर्थः। आद्यमुदाहरति---सत्सु तरत्स्विति। सन्तो हि तरणक्रियाऽर्हाः कर्तराश्चष द्वितीयमुदाहरति---असुत्सु तिष्ठत्स्विति। अत्र तरणक्रियायामसतामनर्हत्वमकर्तृत्वं च तिष्ठत्स्वित्यनेन द्योत्यते। तद्वैपरीत्ये प्रथममुदाहरति-सत्सु तिष्ठत्स्विति। सतां हि तरणमुचितं, तेषां चाऽर्तृत्वं तिष्ठत्स्वित्यनेन गम्यते। द्वितीयमुदाहरति--असत्सु तरत्()स्वति। असतां हि तरणमनुचितं, तेषां च कर्तृत्वं तरत्सु इत्यनेन गम्यते। यद्यपीदं&quot;यस्य च भावेन---&quot;इत्येव सिद्धं, तथापि लक्ष्य लक्षणभावाऽविवक्षायां सप्तम्यर्थमिदमिति कैयटादयः। तत्त्वतस्तु व्यर्थमेवेदमित्यन्ये। <P></div>


</body></html>