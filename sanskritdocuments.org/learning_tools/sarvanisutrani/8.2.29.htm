<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="8.2.28.htm">पूर्वम्: ८।२।२८</a></div><div class="sUtramIndexAnantaram"><a href="8.2.30.htm">अनन्तरम्: ८।२।३०</a></div>&nbsp;


<div class="heading">सूत्रम्</div>

स्कोः संयोगाद्योरन्ते च॥ <span class="sUtramIndex"><a href="GoToSutram\8.2.29">८।२।२९</a></span>


<div class="heading">काशिका-वृत्तिः</div>

<div>स्कोः संयोगाऽद्योरन्ते च  <span class="sUtramIndex">८।२।२९</span> </div><p><div>पदस्य अन्ते यः संयोगः, झलि परतो वा यः संयोगः, तदाद्योः सकारककारयोर् लोपो भवति। लस्जेः लग्नः। लग्नवान्। साधुलक्। मस्जेः  मग्नः। ककारस्य  तक्षेः तट्। तष्टः। तष्टवान्। काष्ठतत्।<span class="vArtikA"> झलि सङीति वक्तव्यम्</span>।<span class="prashna"> किम् इदं सिङि इति? </span>सनः सप्रभृति महिङो ङकारेण प्रत्याहारः। इह मा भूत्, कष्ठशक्ष्थाता इति। थकारे झलि ककारस्य संयोगादेर् लोपः प्राप्नोति। तदत्र शकेः क्विबन्तस्य प्रयोग एव न अस्ति इत्याह काष्ठशगेव न अस्ति, कुतो ऽयं काष्ठशकि तिष्ठेतिति। वास्यर्थम्, काक्वर्थम् इत्यत्र अपि बहिरङ्गलक्षणस्य यणादेशस्य असिद्धत्वात् संयोगादिलोपो न भवति।<span class="prashna"> स्कोः इति किम्? </span>नर्नर्ति। वर्वर्ति।<span class="prashna"> संयोगाद्योः इति किम्? </span>पयःशक्।<span class="prashna"> अन्ते च इति किम्? </span>तक्षितः। तक्षकः। </div>


<div class="heading">लघु-सिद्धान्त-कौमुदी</div>

<div>स्कोः संयोगाद्योरन्ते च <span class="sUtramIndex">३११, ८।२।२९</span> </div><p><div>पदान्ते झलि च यः संयोगस्तदाद्योः स्कोर्लोपः। भृट्। सस्य श्चुत्वेन सः। झलां जश् झशि इति शस्य जः। भृज्जौ। भृड्भ्याम्॥ त्यदाद्यत्वं पररूपत्वं च॥</div>


<div class="heading">न्यासः</div>

<div>स्कोः संयोगाद्योरन्ते च। <span class="sUtramIndex">, ८।२।२९</span> </div><p><div>झलोति वत्र्तते। &quot;संयोगाद्योः&quot; इति षष्ठीसमासः। अत्र यद्यपि संयोग उत्तरपदार्थो गुणभूतः, तथापि संयोगाद्योः स्कोरन्तग्रहणं विशेषणं न भवतीति गुणभूतोऽपि तेन संयोग एव विशिष्यत इति विज्ञायते, इत्याह--&quot;पदस्यान्ते यः संयोगः&quot; इति। &quot;अन्ते&quot; इति। अवसान इत्यर्थः। &quot;झलि परतः&quot; इति। पदस्येत्यपेक्षते। &quot;तदाद्योः&quot; इति। तस्यैवम्भूतस्य संयोगस्यादिभूतयोरित्यर्थः। &quot;लग्नः&quot; इति। &quot;ओलजो ओलस्जीव्रीडे&quot; (धा।पा।१२९०, १२९१), निष्ठा। अत्र जकारे झलि परतः सकारजकारयोर्यः संयोगः पदस्यादयवस्तदादेः सकारस्य लोपः, &quot;ओदितश्च&quot; <span class="sUtramIndex"><a href="8.2.45.htm">८।२।४५</a></span> इति नत्वम्(), &quot;()आईदितो निष्ठायाम्()&quot; <span class="sUtramIndex"><a href="7.2.14.htm">७।२।१४</a></span> इतीट्प्रतिषेधः, &quot;चोः कुः&quot; <span class="sUtramIndex"><a href="8.2.30.htm">८।२।३०</a></span> इति कुत्वम्()--गकारः। &quot;साधुलक्()&quot; इति। साधु लज्जात इति क्विप्()। अत्र पदस्यादसाने संयोगः। <span class="sUtramIndex"><a href="7.1.60.htm">७।१।६०</a></span> इति नुम्(),<span class="prashna"> स च भवत्? </span><span class="prashna">&quot;मस्जेरन्त्यात्? </span>पूर्वो नुमनुषङ्गसंयोगादिलोपार्थम्()&quot; (वा।<span class="prashna"> ७) इति वचनादन्त्याज्जकारात्? </span>पूर्वो भवति, तस्य च &quot;अनिदिताम्()&quot; <span class="sUtramIndex"><a href="6.4.24.htm">६।४।२४</a></span> इत्यनुनासिकलोपः। 
&quot;तष्टः&quot; इति। &quot;तक्षू त्वक्षू तनूकरणे&quot; (धा।पा।६५५,६५६) ऊदित्त्वात्(), स्वरत्यादिसूत्रेण <span class="sUtramIndex"><a href="7.2.44.htm">७।२।४४</a></span> विभाषितेट्(); तेन निष्ठायां &quot;यस्य विभाषा&quot; <span class="sUtramIndex"><a href="7.2.15.htm">७।२।१५</a></span> इतीट्प्रतिषेधः। &quot;काष्ठशवस्थाता&quot; इति। काष्ठं शक्नोतीति क्विप्(); काष्ठशकि स्थातेति &quot;सप्तमी&quot; <span class="sUtramIndex"><a href="2.1.39.htm">२।१।३९</a></span> इति योगविभागात्समासः।<span class="vArtikA">
&quot;तदत्र&quot; इत्यादिना &quot;झलि सङीति वक्तव्यम्()&quot; (वा ९१७) इति यदुक्तम्(),<span class="prashna"> तत्? </span>प्रत्याचष्टे</span>। तदिति वाक्योपन्यासार्थः। &quot;शकेः क्विबन्तस्य प्रयोग एव नास्ति&quot; इति। शकेः &quot;अन्येभ्योऽपि दृश्यते&quot; (३।२।<span class="prashna">१७८) इति क्विप्? </span>स्यात्(), इह च &quot;दृश्यते&quot; इत्यस्य ग्रहण एवायमर्थः--यत्र लौकिके प्रयोगे क्विबन्तस्य प्रयोगो दृश्यते तत्र यथा स्यादिति, न च लोके काष्ठशगित्येवंविधः शकेः क्विबन्तस्य प्रयोगो दृश्यते।<span class="vArtikA"> ततः शकेः क्विबन्तस्य प्रयोग एव नास्ति, अतो हेतोः &quot;झलि सङीति वक्तव्यम्()&quot; (वा</span>।<span class="prashna">९१७) इत्येतत्? </span>प्रत्याख्यातुमाह भाव्यकारः--&quot;काष्ठाशगेव नास्ति; कुतोऽयं काष्ठशकि तिष्ठेत्()&quot; इति।<span class="vArtikA"> आधारपरतन्व उद्घनादावस्य वृत्तिः, अतो यत्र काष्ठशगाधार एव नास्ति, तत्र तदाधेयः स्थाता सुतरामेव नास्ति तस्मान्न झलि सङीति वक्तव्यम्(); व्यावर्त्त्याभावात्()</span>।<span class="prashna"> इह कस्मान्न भवति--वाक्स्थातेति? </span>संयोगादिलोपे कुत्वम्यासिद्धत्वात्()।<span class="prashna"> 
अथेह कस्मान्न भवति--वास्यार्थम्? </span><span class="prashna">काक्यर्थम्? </span>इत्याह--&quot;दास्यर्थम्(), काक्यर्थम्()&quot; इत्यादि।<span class="prashna"> 
अथ स्कोरिति किमर्थम्()? </span>नर्नर्तीत्यत्र मा भूत्()। नृतेर्यङ्लुगन्तस्य &quot;रुग्रिकौ च लुकि&quot; <span class="sUtramIndex"><a href="7.4.91.htm">७।४।९१</a></span> इत्यभ्यासस्य रुकि कृते रूपमेतत्()।<span class="prashna"> &quot;संयोगाद्योरिति किम्()? </span>&quot;पयःशक्()&quot; इति। क्विबन्तमेतत्()। सोपपदस्य हि शकेः क्विबन्तस्य प्रयोग एव नास्ति। केवलस्य तु स्यादेव।<span class="prashna"> अन्ते चेति किम्()? </span>तक्षिता, तक्षकः॥

</div>


<div class="heading">बाल-मनोरमा</div>

<div>स्कोः संयोगाद्योरन्ते च <span class="sUtramIndex">, ८।२।२९</span> </div><p><div>तत्र विशेषमाह--स्कोः संयोगाद्योः। &quot;पदस्ये&quot;त्यधिकृतम्। चकारात् &quot;झलो झली&quot;त्यतो &quot;झली&quot;त्यनुवर्तते। पदस्यान्ते इति झलीति च संयोगेत्यनेन संबध्यते। &quot;संयोगे&quot;ति लुप्तषष्ठीकं पृथक्पदम्। स् च क् च स्कौ, तयोरिति विग्रहः &quot;संयोगान्तस्य लोपः&quot; इत्यतो &quot;लोप&quot; इत्यनुवर्तते। तदाह--पदन्ते इत्यादिना।<span class="vArtikA"> अत्र काष्ठशक् स्थातेत्यत्र झल्परसंयोगादित्वात्ककारस्य लोपप्राप्तौ तन्निवृत्त्यर्थं वार्तिकं पठितं-झलीत्यपहाय &quot;सङीति वक्तव्य&quot;मिति</span>। सनः सकारमारभ्य आमहिङो ङकारेण प्रत्याहारः। तदिदं वार्तिकं बाष्ये प्रत्याख्यातं-&quot;काष्ठशगेव नास्ति &quot;कुतः काष्ठशक् स्थाते&quot; ति। ककारान्तेब्यो नास्ति क्विप्, अनभिधानादित्याशयः। नच पृथक्()स्थातेत्यत्र ककारस्य लोपनिवृत्तये &quot;सङी&quot;ति वार्तिकमावश्यकमिति वाच्यं, तत्प्रत्याख्यानपरभाष्यप्रमाण्यादेवंजातीयकसंयोगादिलोपप्राप्तियोग्योदाहरणानामप्रयोगावगमादिति शब्देन्दुशेखरे स्पष्टम्। भृट्-भृडिति। भृस्ज् स् इति स्थिते हल्ङ्यादिलोपे &quot;स्को&quot;रिति सकारलोपे जकारस्य व्रश्चादिना षत्वे जश्त्वचर्त्वे इति भावः। यद्यपि जकारस्य संयोगान्तलोपेऽपि सकारस्य &quot;व्रश्चे&quot;ति षत्वे जश्त्वचत्र्वयोर्भृट्-भृड् इति सिध्यति तथापि न्याय्यत्वादिह संयोगादिलोप एव भवति। सस्येति। भृस्ज-औ इत्यादावचि पदान्तझल्परसंयोगादित्वाऽभावान्न संयोगादिलोपः। &quot;झलां जस् झशी&quot;ति जश्त्वस्या।ञसिद्धत्वात्सकारस्य श्चुत्वमिति भावः। तस्येति। शकारस्येत्यर्थः। तालुस्थानकत्वात्शकारस्य जकारः। नच जश्त्वस्यासिद्धत्वात्शकारस्य व्रश्चेति षत्वं शङ्क्यं, षत्वं प्रति श्चुत्वस्याऽसिद्धत्वात्। ब्यामादौ तु &quot;स्वादिषु&quot; इति पदत्वात्संयोगादिलोपः। व्रश्चेति षत्वं, जश्त्वं च। भृड्भ्यमित्यादि। ऋत्विगित्यादिनेति। &quot;ऋ गतौ&quot; औणादिकस्तुः। ऋतुः=गमनं, प्रापति, दक्षिणाद्रव्यलाभो विवक्षितः। तस्मिन्निमित्ते यजन्ति=यज्ञियव्यापारं कुर्वन्तीत्यर्थे ऋतावुपपदे यजधातोः क्विन्। &quot;वचिस्वपी&quot;ति यकारस्य संप्रसारणमिकारः। पूर्वरूपम्। यणादेशश्च। ऋत्विजिति रूपम्। ततः सोर्हल्ङ्यादिलोपः। एतावत्सिद्धवत्कृत्याह--क्विन्नन्तत्वात्कुत्वमिति।&quot;क्विन्प्रत्ययस्येत्यनेने&quot;ति शेषः। एतदर्थमेव क्विन्विधानमिति भावः। नच क्विपि &quot;चोः कुः&quot; इति कुत्वेनैवैतत्सिध्यतीति वाच्यं, चोः कुरिति कुत्वं हि &quot;व्रश्चे&quot;ति षत्वेनाऽपवादत्वाद्बाध्येत। &quot;क्विन्प्रत्ययस्ये&quot;ति कुत्वं तु क्विन्विधिसामथ्र्यादेव न बाध्यते। यष्टेत्यादौ षविधेश्चरितार्थत्वादिति भावः। ऊर्क ऊर्गिति। &quot;ऊर्ज बलप्राणनयोः&quot;चुरादिण्यन्तात् &quot;भ्राजभासे&quot;त्यादिना क्विप्, णिलोपः। ऊर्जिति रूपम्। ततः सोर्हल्ङ्यादिलोपः। &quot;चोः कुः&quot; इति जस्य कुत्वं गकारः। &quot;वाऽवसाने&quot; इति चत्र्वविकल्पः। नच कुत्वे कर्तव्ये णिलोपस्य स्थानिवत्त्वं शङ्क्यं , पदान्तविधौ तन्निषेधात्, पूर्वत्रासिद्धीये न स्थानिव&quot;दिति वचनाच्च। इति जान्ताः। अथ दकारान्ता निरूप्यन्ते। त्यद्()शब्दस्तद्शब्दपर्यायः। तस्य विशेषमाह--त्यदाद्यत्वं पररूपत्वमिति। सर्वत्र विभक्तावुत्पन्नायां &quot;त्यदादीनाम&quot; इति दकारस्यान्त्यस्य अकारः, &quot;अतो गुणे&quot; इति पररूपं चेत्यर्थः। तथश्चाऽदन्तवद्रूपाणीति भावः। त्य स् इति स्थिते।<P></div>


<div class="heading">तत्त्व-बोधिनी</div>

<div>स्कोः संयोगाद्योरन्ते च <span class="sUtramIndex">३४०, ८।२।२९</span> </div><p><div>स्कोः। &quot;पदस्ये&quot;त्यनुवर्तते, &quot;झलो झलि&quot;त्यतो &quot;झली&quot;ति च। &quot;संयोगे&quot;ति लुप्तषष्ठीकं झलन्ताभ्यां विशेष्यते। तदेतदाह--पदान्ते झलि च परे इति। झलि किम्()भ्रष्टा। भृज्जतीति भृट्। क्विप्। &quot;ग्रहिज्ये&quot;ति संप्रसारणम्। &quot;व्र()ओ&quot;ति षत्वम्। ऊर्गिति। &quot;ऊर्ज बलप्राणनयोः&quot;। अस्माच्चुरादिण्यन्तात् &quot;भ्रजभासे&quot;त्यादिना क्विपि णिलोपः, स च चोः कुत्वे न स्थानिवत्, पदान्तविधित्वात्, पूर्वत्राऽसिद्धत्वाच्च। इह जान्तेषु--अवयाः। अवयाजौ। अवयाजैति नोदाह्मतं, &quot;मन्त्रे()ओतवहोक्थे&quot;ति पर्कृत्य &quot;अव यजः&quot;इति विहितस्य ण्विनस्तदपवादस्य पदान्ते ङसश्छान्दसत्वेन वैदिकप्रक्रियायामेव वक्तुमुचित्वात्। इति जान्ताः।<P></div>


</body></html>