<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="1.1.67.htm">पूर्वम्: १।१।६७</a></div><div class="sUtramIndexAnantaram"><a href="1.1.69.htm">अनन्तरम्: १।१।६९</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

अणुदित् सवर्णस्य चाप्रत्ययः॥ <span class="sUtramIndex"><a href="GoToSutram\1.1.68">१।१।६८</a></span>


<p><span class="section">पदच्छेदः॥</span> 

अणुदित् <span class="vibhaktiH">१।१</span> सवर्णस्य <span class="vibhaktiH">६।१</span>  <a class="anuvRittiH-adhaH" href="1.1.69.htm">६९</a> च <span class="vibhaktiH">०</span> अप्रत्ययः <span class="vibhaktiH">१।१</span> स्वम् <span class="vibhaktiH">१।१</span>  <a class="anuvRittiH-upari" href="1.1.67.htm">६७</a> रूपम् <span class="vibhaktiH">१।१</span>  <a class="anuvRittiH-upari" href="1.1.67.htm">६७</a> 

<p><span class="section">समासः॥</span> 

<div>उत् इत् यस्य सः उदित्। अण् च उदित् च अणुदित्, बहुव्रीहिगर्भेतरद्वन्द्वः।</div>
<div>न प्रत्ययः अप्रत्ययः, नञ्तत्पुरुषः।</div>


<p><span class="section">अर्थः॥</span> 

<div>अण्-प्रत्याहारः, उदित् च सवर्णस्य ग्राहकः भवति, स्वस्य च रूपस्य प्रत्ययं वर्जयित्वा। अत्र अण्-प्रत्याहारः परेण णकारेण गृह्यते।</div>


<p><span class="section">उदाहरणम्॥</span> 

<div>{अस्य च्वौ (७।४।३२)} अत्र {अकारेण} सवर्णदीर्घाकारोऽपि गृह्यते, तेन {मालीयति} इत्यत्रापि {ईत्वं} सिध्यति। {यस्येति च (६।४।१४८)}, अत्रापि अकारेण {आकार} ग्रहणात् {मालीयः} अत्रापि लोपः भवति। {आद्गुणः (६।१।८४)} अत्रापि दीर्घप्लुतस्यापि ग्रहणं भवति, तेन रमा + ईश्वरः = रमेश्वरः, अत्रापि गुणः भवति। 

उदित् - कु (कवर्गः), चु (चवर्गः) टु (तवर्गः) तु (तवर्गः) पु (पवर्गः)</div>


<div class="heading">काशिका-वृत्तिः</div>

<div>अणुदित् सवर्णस्य चाप्रत्ययः  <span class="sUtramIndex">१।१।६९</span> </div><p><div>परेण णकारेण प्रत्याहारग्रहणम्। अण् गृह्यमाण उदिच् च सवर्णानां ग्राहको भवति, स्वस्य च रूपस्य, प्रत्ययं वर्जयित्वा। आद् गुणः <span class="sUtramIndex"><a href="6.1.84.htm">६।१।८४</a></span>, अस्य च्वौ <span class="sUtramIndex"><a href="7.4.32.htm">७।४।३२</a></span>, यस्यैइति च <span class="sUtramIndex"><a href="6.4.148.htm">६।४।१४८</a></span>। स्वरानुनासिक्यकालभिन्नस्य ग्रहनं भवति। उदित् खल्वपि। चुटू <span class="sUtramIndex"><a href="1.3.7.htm">१।३।७</a></span>, लशक्वतद्धिते <span class="sUtramIndex"><a href="1.3.8.htm">१।३।८</a></span>। चवर्गटवर्गयोः कवर्गस्य च ग्रहनम् भवति।<span class="prashna"> अप्रत्ययः इति किम्? </span>सनाशंसभिक्ष उः <span class="sUtramIndex"><a href="3.2.168.htm">३।२।१६८</a></span>, अ साम्प्रतिके <span class="sUtramIndex"><a href="4.3.9.htm">४।३।९</a></span>, दीर्घो न भवति। </div>


<div class="heading">लघु-सिद्धान्त-कौमुदी</div>

<div>अणुदित्सवर्णस्य चाप्रत्ययः <span class="sUtramIndex">११, १।१।६८</span> </div><p><div>प्रतीयते विधीयत इति प्रत्ययः। अविधीयमानोऽणुदिच्च सवर्णस्य संज्ञा स्यात्। अत्रैवाण् परेण णकारेण। कु चु टु तु पु एते उदितः। तदेवम् - अ इत्यष्टादशानां संज्ञा। तथेकारोकारौ। ऋकारस्त्रिंशतः। एवं ऌकारोऽपि। एचो द्वादशानाम्। अनुनासिकाननुनासिकभेदेन यवला द्विधा; तेनाननुनासिकास्ते द्वयोर्द्वयोस्संज्ञा।</div>


<div class="heading">न्यासः</div>

<div>अणुदित्सवर्णस्य चाप्रत्ययः। <span class="sUtramIndex">, १।१।६८</span> </div><p><div>संज्ञासूत्रमिदम्, न परिभाषा। साहि नियमार्था भवति। न चाणुदितां सवर्णाना-
मन्येषांच ग्रहणं प्राप्तम्, येन सवर्णानामेव ग्रहणं भवतीति नियमः क्रियते- &quot;परेण णकारेण प्रत्याहारग्रहणम्&quot; इति। तेन ऋकारादयोऽपि सवर्णानां ग्राहकाः सिध्यन्तीत्यभिप्रायः। परेण च णकारेण प्रत्याहारग्रहणम् &quot;अ इ उ ण्&quot; इत्यत्र प्रतिपादितम्। पूर्वसूत्रात् &quot;स्वं रूपम्&quot; इत्येतदिहानुवत्र्तते। तच्चार्थाद्विभक्तिविपरिणामो भवतीति
षष्ठ()न्तं सम्पद्यते। तेन स्वस्यापि रूपस्याण् गृह्रस्याण उदिच्च ग्राहको भवतीति 
दर्शयन्नाह-- &quot;स्वस्य च रूपस्य&quot; इति। &quot;आद्गुणः&quot; इत्यादि। यथेह भवति देवेन्द्र इति, 
तथा खट्वेन्द्र इत्यत्राप्याद्गुणो भवति। &quot;अस्य च्वौ&quot; <span class="sUtramIndex"><a href="7.4.32.htm">७।४।३२</a></span> यथा पटीभवतीत्यत्रे-
त्वं भवति तथा मालीभवतीत्यत्रापि। &quot;यस्येति च&quot; <span class="sUtramIndex"><a href="6.4.148.htm">६।४।१४८</a></span>। यथा दिक्षिरित्यत्र लोपो भवति, तथा चौडिरित्यत्रापि। बाह्वादित्वाच्चूडाशब्ददिञ्। &quot;स्वरानुनासिक्य&quot; इत्यादि। उदात्तः सूत्रे गृह्रमाणः स्वरान्तरभिन्नस्यापि ग्राहको भवति। एवमनुदात्तः 
स्वरितश्च। तथा सानुनासिको निरनुनासिकस्य, सोऽपि तस्य।
&quot;दीर्घो न भवति&quot; इति। यदि &quot;अप्रत्ययः&quot; इति प्रतिषेधो न स्यात् प्रत्ययोऽपि सवर्णानां ग्राहकः स्यात्। ततश्च दीर्घोऽपि स्यात्।<span class="vArtikA"> ननु चात्यल्पमिदमुच्यते- &quot;
अप्रत्ययः&quot; इति, अप्रत्ययादेशटित्किन्मित इति वक्तव्यम्</span>। प्रत्यये प्रत्युदाह्मतम्। आदेशे--- &quot;इदम इश्&quot; <span class="sUtramIndex"><a href="5.3.3.htm">५।३।३</a></span>, अस्मात्= इतः, &quot;पञ्चम्यास्तसिल्&quot; <span class="sUtramIndex"><a href="5.3.7.htm">५।३।७</a></span> इति
तसिल्, अस्मिन् = इह, &quot;इदमो हः&quot; <span class="sUtramIndex"><a href="5.3.11.htm">५।३।११</a></span>। अत्र हि सवर्णग्रहणे सति यद्यकृते 
त्यदाद्यत्व इश्()भावस्तदान्तरतम्यात् त्रिमात्र इकारः प्राप्नोति, अथ कृतेऽद्र्धच-
तुर्थमात्रः। यदि &quot;अतो गुणे&quot; <span class="sUtramIndex"><a href="6.1.94.htm">६।१।९४</a></span> पररूपत्वेऽकृतेतदापि; अथ कृते ततोऽद्र्धतृ-तीयमात्रः। अथ वा- अद्र्धचतुर्थमात्रोऽद्र्धतृकतीयमात्रश्च नास्ति ततो द्विमात्र-
स्त्रिमात्रश्च स्यात। टित्-- &quot;आर्धधातुकस्येड् वलादेः&quot; <span class="sUtramIndex"><a href="7.2.35.htm">७।२।३५</a></span>, लविता, सवर्णग्रहणे सति दीर्घोऽपि स्यात्। कित् भुवो वुग् लुङलिटोः&quot; <span class="sUtramIndex"><a href="6.4.88.htm">६।४।८८</a></span> बभूव, अत्र सानुनासि-कोऽपि स्यात्। सन्ति हि यणः सानुनासिका निरनुनासिकाश्च। मित्-- &quot;चतुरनुडुहोरामुदा-त्तः&quot;, <span class="sUtramIndex"><a href="7.1.98.htm">७।१।९८</a></span> &quot;अम् सम्बुद्धौ&quot; <span class="sUtramIndex"><a href="7.1.99.htm">७।१।९९</a></span>, अनड्()वन्-- अत्र दीर्घोऽपि स्यात्।<span class="prashna"><span class="vArtikA"> तत् तह्र्रेवं वक्तव्यम्? </span>न वक्तव्यम्; चकारोऽत्र क्रियते, सोऽनुक्तप्रतिषेधसमुच्च-
यार्थो भविष्यति</span>। तेन येषामादेशादीनां ग्राहकत्वं नेष्यते ते सवर्णानां ग्राहका न 
भविष्यन्ति।
अन्ये त्वाहुः- "&quot;अप्रत्यः&quot; इति नेह संज्ञाग्रहणम्,<span class="prashna"> किं तर्हि? </span>अन्वर्थग्रहणम्। प्रतीयते विधीयते=उत्पाद्यत इति प्रत्ययः। तेनाप्रत्यय इत्यस्यायमर्थो भवति--&quot;भाव्यमानोऽण् सवर्णान् न गृह्णाति (व्या।प३५)इति। हशादयोऽपि भाव्यन्ते= उत्पाद्यन्त इति तेऽपि प्रत्ययाः, तेन ते सवर्णानां ग्राहका न भवन्ति" इति।<span class="vArtikA"> चैश्चकारस्य 
प्रयोजनं वक्तव्यम्</span>। &quot;स्वं रूपम्&quot; इत्यस्यानुकर्षणं तस्य प्रयोजनमिति चेत्, न; चानुकृष्टत्वादुत्तरत्र तदनुवृत्तिर्न स्यात्। न चैतत्प्रयोजनमुपपद्यते; स्वरितत्वादेवानुवृत्तिसिद्धेः।
अथ मतम्-- &quot;प्रथमान्तं स्वमित्येतत्प्रकृतं षष्ठीनिर्दिष्टेन चेहार्थः, तस्माच्चकाररे कृते यत्नात् षष्ठ()न्तता तस्य यथा स्यादित्येवमर्थश्चकारः&quot; इति, एतदपि नास्ति; अर्थादेव हि विभ्कतिविपरिणामसिद्धेः॥


</div>


<div class="heading">बाल-मनोरमा</div>

<div>अणुदित्सवर्णस्य चाऽप्रत्ययः <span class="sUtramIndex">१६, १।१।६८</span> </div><p><div>अणुदित्सवर्णस्य। प्रत्ययशब्दस्य अणादिप्रत्ययपरत्वे &quot;त्यदादीनामः&quot; &quot;इदमैश्&quot; इत्यादीनां पर्युदासो न स्यादित्यतो व्याचष्टे--प्रतीयत इति। उत् इत् यस्य सः उदित=कु चु टु तु पु इत्यादिः। चकारात्स्वं रूपमित्यतः स्वमित्यनुवर्तते। तच्च षष्ट()न्ततया विपरिणम्यते। तदाह-अविधीयमान इत्यादिना। अणिति पूर्वेण परेण वा प्रत्याहार इति संशये निर्धारयति-अत्रेति। अस्मिन्नेव सूत्रे अण् परेण णकारेण, इतरत्र तु &quot;अणोऽप्रगृह्रस्ये&quot;त्यादौ पूर्वेणैवेत्यर्थः। अत्र च आचार्यपारंपर्यौपदेशरूपं व्याख्यानमेव शरणम्। एवं चाणुदित्सूत्रेणानेन अकारादिभिश्चतुर्भिदीर्घप्लुतानामिव सवर्णभूतहकारादीनामपि ग्रहणादच्त्वातेषु परेषु इकारस्य यणादिकं स्यादिति नाज्झलाविति प्रतिषेध आवश्यक इति स्थितम्। अणुदित्सूत्रस्य फलमाह--तदेवमिति। तत्णुदित्सूत्रम्। एवं=वक्ष्यमाणप्रकारेण फलतीत्यर्थः। तिं()रशत इति। ऋलृवर्णयोर्मिथः। सवर्णतया ऋकारेण स्वाष्टादशभेदानाम्लृकारीयद्वादशभेदानां च ग्रहणादिति भावः। एवम्लृकारोऽपीति। ऋकारस्यापि लृकारसवर्णत्वादिति भावः। नन्वेकारेण ऐकारप्रपञ्चोऽपि गृह्रते, ऐकारेण एकारप्रपञ्चश्च। तथा ओकारेण औकारप्रपञ्चो गृह्रेत, औकारेण ओकारप्रपञ्चश्च।<span class="vArtikA"> ततस्च एचश्चतुवशतेः संज्ञा स्युरित्येवं वक्तव्यं नतु द्वादशानामित्यत आह--एदेतोरिति</span>। कुतो न सावण्र्यमित्यत आह--ऐऔजिति। यदि ह्रेदैतोः ओदौतोश्च परस्परं सावण्र्यं स्यात्तर्हि एकारेण ऐकारप्रपञ्चस्य, ओकारेण औकारप्रपञ्चस्य च अकारादिभिदीर्घप्लुतानामिव ग्रहणसम्भवात् &quot;ऐऔ&quot;जिति सूत्रं नारभ्येत। आरभ्यते च (सूत्रकृता)। अत एदैतोरोदौतोश्च न परस्परं सावण्र्यमिति विज्ञायत इत्यर्थः। अच् इच् एच् इत्यादि प्रत्याहारास्तु ङकारेणैव निर्वाह्राः। नच &quot;एचोऽयवायाव&quot; इत्यत्र यथासंख्यार्थमैऔजिति सूत्रमस्त्विति वाच्यम्। तत्र स्थानेऽन्तरतमः&quot; इति सूत्रेणैव निर्वाहस्य वक्ष्यमाणत्वादिति भावः। वस्तुतस्तु &quot;ऐऔ&quot;जिति सूत्राऽभावे &quot;वृद्धिरादैच्&quot; &quot;न त्वाभ्यां पदान्ताभ्यां पूर्वौ तु ताभ्यामैच्&quot; &quot;प्लुतावैच् इदुतौ&quot; इत्यादौ एङ्ग्रहणापत्तौ एदोतोरपि ग्रहणे प्रसक्ते तन्निवृत्त्यर्थमैच्प्रत्याहार आवश्यक इति तदर्थमैऔजित्यारम्भणमीयमेव। अत ऐऔजिति सूत्रारम्भस्य चरितार्थत्वादेदैतोरोदौतोश्च मिथऋ सावण्र्याऽभावसाधकत्वकथनमनुपपन्नमेव। एदैतोरोदौतोश्च मिथः सावण्र्याभावस्तु वृद्दिरादैजित्यादौ क्वचिदैज्ग्रहणात् &quot;अदेङ्गुणः&quot; इत्यादौ क्वचिदेङ्ग्रहणाच्च सुनिर्वाहः। अन्यथा सर्वत्र एङ्()ग्रहणमेव ऐज्ग्रहणमेव वा कुर्यात्। तावतैव चतुर्णां ग्रहणसम्भवात्। अत ऐच् एङिति प्रत्याहारद्वयग्रहणसामथ्र्यादेदैतोरोदौतोश्च न मिथः सावण्र्यम्। &quot;प्लुतावैच इदुतौ&quot; &quot;एचोऽप्रगृस्ये&quot;ति प्रत्याहारद्वयग्रहणवैयथ्र्याच्चेति शब्देन्दुशेखरे प्रपञ्चितम्। तेनेति। एदैतौरोदौतोश्च मिथस्सावण्र्याभावेनेत्यर्थः। नापादनीयमिति। नाशङ्कनीयमित्यर्थः। एवं च एकारेण सह वर्तत इति सैः, हे सैरित्यत्र &quot;एङ्()ह्यस्वात्&quot; इति संबुद्धिलोपो न। ग्लावं ग्लाव इत्यत्र &quot;औतोऽम्शसोः&quot; इत्यात्वं च न। स्यादेतत्। हकारस्य आकारस्य च सवर्णसंज्ञा स्यात् , स्थानप्रयत्नसाम्यात्, अज्झलामेव सावण्र्यनिषेधात्, वार्णसमाम्नायिकानामेन वर्णानामज्झलशब्दवाच्यत्वात्, आकारप्रश्लेषे च प्रमाणाऽभावात्। न चाकारस्याच्त्वात्तेन आकारस्यापि अणौदित्सूत्रेण ग्रहणादाकारहकारयोर्न सावण्र्यमिति वाच्यं, ग्रहणकसूत्रे हि लब्धात्मकमेव सत् &quot;अस्य च्वौ&quot; इत्यादौ प्रवृत्तिमर्हति। नाज्झलाविति प्रवृत्तिदशायां च ग्रहणकशास्त्रं न लब्धात्मकम्। तद्धि सवर्णपदघटितं, सवर्णपदार्थावगमोत्तरम#एव लब्धात्मकम्। सवर्णसंज्ञाविधायकं च तुस्यास्यसूत्रं सामान्यतः त्वर्थं बोधयदपि नाज्झलावित्यपवादविषयं परिह्मत्य तदन्तत्रैव पर्यवसन्नं स्वकार्यक्षमम्। तदुक्तम्--&quot;प्रकल्प्यपवादविषयमुत्सर्गोऽभिनिविशते&quot; इति। उक्तं च भाष्ये-वर्णानामुपदेशस्तावत्, उपदेशोत्तरकाला इत्संज्ञा, इत्संज्ञोत्तरकाल आदिरन्त्येनेति प्रत्याहारः, प्रत्याहारोत्तरकाला सवर्णसंज्ञा, तदुत्तरकालमणुदित्सूत्रमित्येतेन समुदितेन वाक्येनात्यत्र सवर्णानां ग्रहणं भवती&quot;ति। अन्यत्र=&quot;अस्य च्वौ&quot; इत्यादावित्यर्थः। अत्र भाष्ये &quot;प्रत्याहारोत्तरकाला सवर्णसंज्ञे&quot;त्यनेन नाज्झलाविति निषेधसहितः सावण्र्यविधिर्विवक्षितः , केवलसावण्र्यविधेः प्रत्याहारानपेक्षत्वेन प्रत्याहारोत्तरकालिकत्वनियमाऽसम्भवात्। तथा चाणुदित्सूत्रस्य नाज्झलाविति निषेधसहिततुल्यास्यसूत्रप्रवृत्तेः प्रागलब्धात्मकत्वात्तेन नाज्झलावित्यत्र अज्ग्रहणेन सवर्णानां ग्रहणाऽभावात्सावण्र्यविधिनिषेधाभावादकारहकारयोः सावण्र्यं स्यादिति शङ्कते--नाज्झलाविति सावण्र्येत्यादिना। यद्यपीति सम्भावनायाम्। अक्षरसमाम्नायः=चतुर्दशसूत्री। तत्र भवा आक्षरसमाम्नायिकाः। &quot;बह्वचोऽन्तोदात्तात्&quot; इति ठञ्। न च नाज्झलविति प्रवृत्तिदशायामणुदित्सूत्रप्रवृत्त्यभावेऽपि तत्र अजित्यनेन लक्षणया दीर्घप्लुतानां ग्रहणमस्तु प्रत्याहाराणां स्ववाच्यवाच्येषु लक्षणाया अनुपदमेव प्रपञ्चितत्वादिति वाच्यम्। स्ववाच्यवाच्येषु हि प्रत्याहाराणां लक्षणा, न चात्राच्छब्दवाच्याकारादिवाच्यता दीर्घप्लुतानामस्ति। अमुदित्सूत्रस्येदानीमप्रवृत्तेरिति भावः। परिहरति--तथापीति। वार्णसमाम्नायिकानामेव नाज्झलाविति निषेध इत्यभ्युपगमेऽपि हकारस्य आकारो न सवर्ण इत्यर्थः। कुत इत्यत आह--तत्रापीति। अपिशब्दो व्युत्क्रमः। तत्र=नाज्झलाविति सूत्रे, आसहितोऽच् आचित्याकारस्यापि सवर्णदीर्घेण प्रश्लिष्टत्वादित्यर्थः।<P>नन्वस्तु हकारस्य आकारस्य च सावण्र्यं, किं तत्प्रतिषेधार्थेन आकारप्रश्लेषेणेत्यत आह--तेनेति। तेन=हकारस्य आकारस्य च सावण्र्यप्रतिषेधेन, हकारेण आकारस्य ग्रहणाऽभावाद्वि()आपाभिरित्यत्र &quot;हो ढः&quot; इति हकारस्य विधीयमानं ढत्वं पकारादाकारस्य न भवति। आकारप्रश्लेषाऽभावे तु, तस्य हकारस्य च सावण्र्यसत्वाद्धकारेण आकास्य च ग्रहणात्तस्य ढत्वं स्यादित्यर्थः। अत्र ढत्वस्यासिद्धत्वात्संयोगान्तलोप एवापादनीय #इति नवीनाः। &quot;कालसमयवेलासु तुमुन्&quot; इति सूत्रे वेलास्विति लकारादाकारस्य निर्देशो नाज्झलावित्यत्र आकारप्रश्लेषे प्रमाणम्। अन्यथा तत्र ढत्वस्य संयोगान्तलोपस्य वाऽ‌ऽपत्तावाकारो न श्रूयेतेत्यलम्। ननु ग्रहणकसूत्रेऽज्ग्रहणमेव क्रियताम्, अणुदित्सवर्णस्येति किमण्ग्रहणेन, हयवरलानां सवर्णाऽभावेन तेषु ग्रहणकशास्त्रस्य व्यर्थत्वादित्यत आह--अनुनासिकेति। तेनेति। उक्तद्वैविध्येन सवर्णत्वात्-अननुनासिकास्ते यवलाः प्रत्येकं द्वयोद्र्वयोः संज्ञाः। अनुनासिकास्तु यवला अननुनासिकानामपि न संज्ञाः, &quot;भेदको गुणा&quot; इत्याश्रयणात्, वर्णसमाम्नायेऽननुनासिकानामेव तेषां पाठाच्च। एवं च यवलसंग्रहार्थं ग्रहणकसूत्रेऽज्ग्रहणमपह#आय अण्ग्रहणमिति भावः।<P></div>


<div class="heading">तत्त्व-बोधिनी</div>

<div>अणुदित्सवर्णस्य चाऽप्रत्ययः <span class="sUtramIndex">१५, १।१।६८</span> </div><p><div>अविधीयमानोऽणिति। तेन इत इत्यत्र &quot;इदम इश्&quot; इति त्रिमात्र ईकारो न भवति। उदिच्चेति। इह &quot;अविधीयमान&quot; इति न संबध्यते, उदित्करणसामथ्र्यात्। तेन विधीयमानोऽप्युदित्सवर्णान्गृह्णात्येव,-&quot;कुहोश्चुः&quot; जगाद जघटे। परेण णकारेणेति। व्याख्यानतो विशेषप्रतिपत्तेः, &quot;उपसर्गादृति&quot; &quot;ऋत उत्&quot; इत्यादौ तपरकरणाल्लिङ्गाच्च। यदि पूर्वेण स्यात्तर्हि तपरत्वमिहानर्थकं स्यात्, ऋकारस्याऽनण्त्वेन सवर्णाऽग्राहकत्वात्। एवं च &quot;तपरत्वाद्दीर्थे न, उप ऋकारीयति&quot; इत्यादिवक्ष्यमाणग्रन्थोऽपि सङ्गच्छते। एवम्लृकारोऽपीति। &quot;तिं()रशतः संज्ञे&quot;त्यनुषज्यते। एतच्च न्यायसाम्यादुक्तम्। वस्तुत लृकारस्य ऋकारग्राहकत्वं न कुत्राप्युपलभ्यते। सूत्रारम्भसामथ्र्यादिति। सति तु सावण्र्ये एकारेण ऐकारग्रहणादोकारेण चौकारग्रहणात् &quot;ऐऔच्&quot; इति सूत्रारम्भो वृथा स्यादिति भावः। नापादनीयमिति। तेन ग्लावं ग्लाव इत्यत्र &quot;औतोम्शसोः&quot; इति न प्रवर्तत इति मूल एव स्फुटीभविष्यति। यद्यपीति। ग्रहणकशास्त्रस्याद्याप्यनिष्पत्तेरिति भावः। एतच्च &quot;अकः सवर्णे दीर्घः&quot; इत्यत्र व्युत्पादयिष्यामः। आक्षरेति। अक्षराणां समाम्नायः=उपदेशसूत्राणि। तत्र भवा आक्षरसमाम्नायिकाः। &quot;बह्वचोऽन्तोदात्ताट्ठञ्&quot; इति ठञ्। हो ढ इति ढत्वं न भवतीति। यद्यप्याकारप्रश्लेषाभावे संयोगान्तलोप एव प्राप्नोति नतु ढत्वं, तस्यासिद्धत्वात्, अतोऽत्र संयोगान्तलोपो न भवतीति वक्तुमुचितम्, तथापि &quot;कार्यकालं संज्ञापरिभाषम्&quot; इति पक्षे त्रैपादिकेऽन्तरङ्गे बहिरङ्गपरिभाषायाः प्रवृत्तेरन्तरङ्गे ढत्वे कर्तव्ये बहिरङ्गः संयोगान्तलोपोऽसिद्ध इति मत्वेदमुक्तमित्येके। अन्ये तु &quot;संज्ञापूर्वको विधिरनित्यः&quot; इति लोपस्य वारणं कथंचित्कर्तुं शक्यमित्याशयेन ढत्वं नेत्युक्तमित्याहुः। वि()आपाभिरित्यत्रेत्युपलक्षणम्। वि()आपाः वि()आपाभ्यामित्यादावपि न भवति। &quot;हो ढः&quot; इत्युपलक्षणम्। &quot;पृथगायु&quot;रित्यादौ &quot;झयो हः&quot; इत्याकारस्य घकारो नेति दिक्। यदि तु &quot;विवृतमूष्मणाम्&quot; इत्यत्र &quot;ईषत्स्पृष्टम्&quot; इत्यत &quot;ईष&quot;दित्यनुवर्त्त्य &quot;स्वराणां चे&quot;त्यत्र निवर्त्त्य &quot;ईषद्विवृतमूष्मणां, विवृतं स्वराणा&quot;मिति प्रयत्नभेदो व्याख्यायते, तदा &quot;नाज्झलौ&quot; इति सूत्रं त्यक्तुं शक्यमित्याकरे स्थितम्। अनुनासिकास्ते इति। ये त्वाक्षरसमाम्नायिका अणस्त एव सवर्णानां संज्ञा भवन्तीति भावः। एवंच रेफो हकारश्च अण्प्रत्यागारान्तर्गतोऽपि न क्सयचित्संज्ञा, तत्सवर्णस्यान्यस्याऽभावादित्यवगन्तव्यम्। <P></div>


</body></html>