<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="5.3.67.htm">पूर्वम्: ५।३।६७</a></div><div class="sUtramIndexAnantaram"><a href="5.3.69.htm">अनन्तरम्: ५।३।६९</a></div>&nbsp;


<div class="heading">सूत्रम्</div>

विभाषा सुपो बहुच् पुरस्तात्तु॥ <span class="sUtramIndex"><a href="GoToSutram\5.3.68">५।३।६८</a></span>


<div class="heading">काशिका-वृत्तिः</div>

<div>विभाषा सुपो बहुच् परस्तात् तु  <span class="sUtramIndex">५।३।६८</span> </div><p><div>ईषदसमाप्तिविशेष्टे ऽर्थे वर्तमानात् सुबन्तात् विभषा बहुच् प्रत्ययो भवति। स तु पुरस्तादेव भवति, न परतः। चित्करणम् अन्तोदात्तार्थम्। ईषदसमाप्तः पटुः बहुपटुः। बहुमृदुः। बहुगुडो द्राक्षा। विभाषावचनात् कल्पबादयो ऽपि भवन्ति। सुब्ग्रहणं तिङन्तान् मा भूदिति। </div>


<div class="heading">लघु-सिद्धान्त-कौमुदी</div>

<div>विभाषा सुपो बहुच् पुरस्तात्तु <span class="sUtramIndex">१२३४, ५।३।६८</span> </div><p><div>ईषदसमाप्तिविशिष्टेर्ऽथे सुबन्ताद्बहुज्वा स्यात्स च प्रागेव न तु परतः। ईषदूनः पटुर्बहुपटुः। पटुकल्पः।<span class="prashna"> सुपः किम्? </span>जयति कल्पम्॥</div>


<div class="heading">न्यासः</div>

<div>विभाषा सुपो बहुच्? पुरस्तात्तु। <span class="sUtramIndex">, ५।३।६८</span> </div><p><div><span class="prashna">विभाषाग्रहणेनेह बहुच्? </span>सम्बध्यते, न पुरस्तादित्येतत्; तेन बहुचः पूर्वत्वं न विक्ल्प्यत इति नित्यमेव तद्भवति, अत एवाह--&quot;स तु पुरस्तादेव&quot; इति। एवकारेम तुशब्दस्यावधारणार्थतां दर्शयति। यदि पुनस्तुशब्दोऽ वधारणार्थो न क्रियते,<span class="prashna"> ततो न ज्ञायते--किं विभाषाग्रहणेन बहुच्? </span>सम्बध्यते,<span class="prashna"> अथ पुरस्तादितयेतदिति! तु शब्देन त्ववधारणार्थेन पुरस्तादितत्येतस्मिन्? </span>नियमिते पारिशेष्याद्विभाषावचने बहुजेवाभिसम्बध्यत इति विज्ञायते। &quot;चित्करणमन्तोदात्तार्थम्()&quot; इति।<span class="prashna"> कस्य पुनरन्तोदात्तत्वं चित्कराद्भवति? </span>सप्रकृतेः समुदायस्य;&quot;चितः सप्रकृतेर्ब ह्वकजर्थम्()&quot; (वा।६।१।१६३) इति वचनात्()। यद्येवम्(),<span class="prashna"> पटव इति सुबन्तादुत्पत्तौ जस उदात्तत्वं प्राप्नोति? </span>नैष दोषः;<span class="prashna"> बहुच्युत्पन्ने सति &quot;अर्थवदधातुरप्रत्ययः प्रातिपदिकम्? </span><span class="sUtramIndex"><a href="1.2.45.htm">१।२।४५</a></span> इति प्रातिपदिकसंज्ञायां कृतायाम्(), &quot;सुपो धातुप्रातिपादिकयोः&quot; (२।४।<span class="prashna">७१) इति सुब्लुक्? </span><span class="prashna">तावत्? </span>क्रियते,<span class="prashna"> तस्मिन्? </span>कृते पश्चादुदात्तत्वं क्रियमाणं पटुशब्दे य उकारस्तस्य भवति।<span class="prashna"> यस्तु पुनः प्रातिपदिकसंज्ञायां कृतायां सुब्लुकि च कृते अन्यो जस्? </span>उत्पद्यते, तस्योदात्तत्वं नाशह्कनीयम्(), न ह्रसौ प्रकृत्येकदेशः।<span class="prashna"> ननु चार्थवत्समुदायानां समासग्रहणं नियमार्थमिति बहुच्पूर्वस्य प्रातिपदिकसंज्ञया न भवितव्()यम्()? </span>नैष दोषः; तुल्यजातीयस्य नियमः।<span class="prashna"> कश्च तुल्यजातीयः? </span>यथाजातीयकानां समासः।<span class="prashna"> कथञ्जातीयकानां समासः? </span>भदसंसर्गवताम्()। भेदसंसर्गौ च पृथगर्थानामेव भवतः। द्योतकानाञ्च पृथगर्थवत्ता न सम्भवति।<span class="prashna"> अथ कस्मात्? </span><span class="prashna">सुब्लुक्? </span><span class="prashna">तावत्? </span>क्रियते, पश्चादन्तोदात्तत्वम्(),<span class="prashna"> यावता परत्वादन्तोदात्तत्वे नै व पूर्वं युक्तं भवितुम्()? </span>नैतदस्ति; नित्यो हि लुक्(), कृताकृतप्रसङ्गित्वात्()। स हि कृतेऽप्यन्तोदात्तत्वे प्राप्नोति, अकृतेऽपि; अन्तोदात्तत्वं त्वन्यस्य लुकि कृते प्राप्नोति।<span class="prashna"> अन्यस्याकृते शब्दान्तरस्य प्राप्नुवन्? </span>विधिरनित्यो भवति,<span class="prashna"> तस्माल्लुगेव तावत्? </span>क्रियते। 
&quot;बहुगुडा द्राक्षा&quot; इति। कथं पुनरत्रेषदसमाप्तिः, यावता गुडशब्देन गुडजातिरुच्यते, तदाधारो वा द्रव्यम्()। तत्र जातिस्तावदेका, निरवयवा चेति सर्वस्मिन्नाश्रये समाप्ता,<span class="prashna"> द्रव्यमपि यत्? </span><span class="prashna">तया सम्बद्धं तत्? </span><span class="prashna">सर्वतः पूर्णत्वात्? </span>समाप्तमेव। तस्मादीषदसमाप्तिरयुक्तमिह विशेणम्(),<span class="prashna"> असम्भवात्()? </span>सामानाधिकरण्यं च बहुगुडा द्राक्षेति द्राक्षाशब्देन न प्राप्नेति,<span class="prashna"> तस्यार्थान्तरत्वात्()? </span>स्त्रीलिङ्गमपि &quot;स्वार्थिकाः प्रकृतितो लिङ्गवचनान्यनुवत्र्तन्ते&quot; (व्या। प।<span class="prashna"> ७४) इति नोपपद्यते? </span>नैष दोषः; इह शब्दादुच्चारिताद्द्वयं प्रतीयते--शब्दोऽर्थः, जातिद्र्रव्यञ्च; अभिधेयसम्बन्धेनाशब्दार्थभूता अपि गुणाः, यत्रैतदुभयमस्ति तत्र समाप्तिः। यत्र त्वन्यतरन्नास्ति तत्रेह गुडशब्दो गुडजातिहीने माधुर्यादिगुणहीने वा द्रव्ये वत्र्तते इत्युपपद्यत ईषदसमान्तिः सामानाधिकरण्यमप्युपद्यत एव।<span class="prashna"> कथम्()? </span><span class="prashna">यदा तावज्जातिहीने केनचित्? </span>साधम्र्येण द्राक्षादिशब्दाभिधेये वर्त्तित्वा गुडशब्दः प्रत्ययमुत्पदयत, तदा द्राक्षाशब्देन सामानाधिकरण्यं भवति; उभयोरेकार्थवृत्तित्वात्()। यदा तु गुणहीने गुडजीतीय एव, तदापि सामानाधिकरण्यम्(), गौर्वाहीक इति यथा, तथा भविष्यति गुणहीनोऽपि गुडशब्दः। गुडो बहुगुडशब्देनोत्त्यते, तेन च तुल्या द्राक्षेति साऽपि बहुगुडशब्देनाभिदायिष्यते। स्त्रीलिङ्गमपि चोपपद्यते; तस्य लोकाश्रयत्वात्()। अपि च &quot;स्वार्थिकाः प्रकृतेलिंङ्गवचनान्यनुवत्र्तन्ते (व्या। प। ७४) इति प्रायिकमेतत। तेन कदाचिदतिवत्र्ततन्तेऽपि, यथा कुटीरः, शमीर इति। &quot;कुटीशमीशुण्डाभ्यो रः&quot; <span class="sUtramIndex"><a href="5.3.88.htm">५।३।८८</a></span> इति स्वार्थिकश्च। 
&quot;विभाषावचनात्()&quot; इत्यादिना विभाषाग्रहणस्य प्रयोजनमाचष्टे।<span class="prashna"> असति हि विभाषाग्रहणे तिडन्तेषु कृतावकाशाः कल्पबादयो बहुचा सुबन्ताद्विशेषविहितेन बाध्येरन्? </span>तस्मिस्तु सतदि पक्षे तेऽपि भवन्ति। ननु च भिन्नदेशेन बहुचा नास्ति तेषां विरोधः,<span class="prashna"> तत्कुतो बाधा? </span>असत्यां वा बाधायां कृतेऽपि बहुचि तैर्भवितव्यमेव,<span class="prashna"> परदशस्यानवष्टब्धत्वात्()? </span>नैतदस्ति; न ह्रवश्यं देशकृत एव सामान्यविशेषयोर्विरोधो भवति,<span class="prashna"> किं तर्हि? </span>अर्थकृतोऽपि।<span class="prashna"> बहुचश्च कल्पबादिभिः समानोर्थ इति बहुचा द्योतितत्वात्? </span>तस्यार्थस्य कल्पबादयो न भवविष्यन्ति। न हि द्योतिते पुनर्द्योतनमस्ति, यथाभिहिते नाभिधातव्यम्()। 
अथ सुब्ग्रहणं किमर्थम्(), यावता प्रातिपदिकग्रहणमनुवत्र्तते,<span class="prashna"> न च प्रातिपदिकात्? </span><span class="prashna">सुबन्ताद्वा बहुच उत्पत्तौ कश्चिद्विशेषोऽस्ति? </span>अत आह--&quot;सुब्ग्रहणम्()&quot; इत्यादि। असति हि सुब्ग्रहणे &quot;तिङश्च&quot; (५।३।<span class="prashna">५६) इति प्रकृतत्वात्? </span>ततो हि प्रत्ययः स्यात्()। अतस्तन्निवृत्त्यर्थं सुबग्रहणम्()॥ 

</div>


<div class="heading">बाल-मनोरमा</div>

<div>विभाषा सुपो बहुच् पुरस्तात्तु <span class="sUtramIndex">, ५।३।६८</span> </div><p><div>विभाषा। ईषदसमाप्तावित्यनुवर्तते। तदाह--ईषदसमाप्तिविशिष्ट इति। प्रागेवेति। सूत्रे तुशब्दोऽवधारणे इति भावः। बहुपटुरिति। पटुशब्दात्सुबन्तात्प्राग्बहुचि कृते प्रातिपदिकावयवत्वात्सुपो लुकि समुदायात्पुनः सुबुत्पत्तिः। नच तद्धितान्तत्वाऽभावात्समासत्वाऽभावाच्च पूर्वोत्पन्नसुब्विशिष्टस्य प्रातिपदिकत्वाऽभावात्कथमिह लुगिति वाच्यम्, &quot;अर्थव&quot;दित्यनेन तस्य प्रातिपदित्वसत्त्वात्। पटुरित्यस्य पूर्वोत्पन्नसुप्प्रत्ययान्तत्वेऽपि &quot;बहुपटु&quot;रिति समुदायस्य प्रत्ययान्तत्वाऽभावात्, प्रत्ययग्रहणे यस्मात्स विहितस्तदादेरेव ग्रहणात्। नचैवं सति &quot;कृत्तद्धिते&quot;त्यत्र समासग्रहणं व्यर्थमिति वाच्यं, &quot;पदघटितसङ्घातस्य चेत्प्रातिपदिकसंज्ञा तर्हि समासस्यैवे&quot;ति नियमार्थत्वात्। नचैवं सति प्रकृते &quot;बहुपटु&quot;रिति समुदायस्य पूर्वोत्पन्नसुब्विशिष्टस्य कथं प्रातिपदिकत्वम्, असमासत्वादिति वाच्यं, &quot;यत्र सङ्घाते पूर्वो भागः पदं तस्य चेत्प्रातिपदिकसंज्ञातर्हि समासस्यैवे&quot;ति नियमशरीराभ्युपगमादिति प्रागुक्तं न विस्मर्तव्यम्। न च &quot;समर्थाना&quot;मिति सूत्रे वाग्रहणादेव सिद्धे विभाषाग्रहणं व्यर्थमिति वाच्यं, बहुजभावपक्षे पूर्वसूत्रविहितकल्पबाद्यर्थत्वात्। अन्यथा &quot;महाविभाषया अपवादेन मुक्ते उत्सर्गस्य न प्रवृत्ति&quot;रिति सिद्धान्ताद्बहुजभावे वाक्यमेव स्यात्। नच कल्पबादीनां बहुचा समानविषयकत्वान्निरवकाशत्वं शङ्क्यं, तेषां तिङन्ते सावकाशत्वादिति भाष्ये स्पष्टम्। एतदभिप्रेत्याह--पटुकल्प इति। ननु लुबन्तात्तद्धितोत्पत्तिरिति सिद्धान्तादिह सुब्ग्रहणं व्यर्थमिति पृच्छति--सुपः किमिति। &quot;तिङ्श्चे&quot;त्यनुवृत्तिनिवृत्त्यर्थं सुब्ग्रहणम्। नच अस्वरितत्वादेव तदनुवृत्तिर्न भविष्यति इति वाच्यम्, &quot;अव्ययसर्वनाम्ना&quot;मित्याद्युत्तरसूत्रे &quot;तिङ्श्चे&quot;त्यनुवृत्तेरावश्यकतया तस्य स्वरितत्वावश्यकत्वादिति भाष्ये स्पष्टम्। एतदभिप्रेत्याह--यजतिकल्पमिति। तुग्रहणं तु &quot;स्वार्थिकाः प्रकृतितो लिङ्गवचनान्यनुवर्तते, क्वचिदतिवर्तन्ते&quot; इति ज्ञापनार्थमिति भाष्ये प्रपञ्चितम्। <P></div>


<div class="heading">तत्त्व-बोधिनी</div>

<div>विभाषा सुपो बहुच् पुरस्तात्तु <span class="sUtramIndex">१५१३, ५।३।६८</span> </div><p><div>विभाषा सुपः। सूत्रे &quot;सुपः&quot;इति षष्ठ()न्तं, &quot;षष्ठ()तसर्थप्रत्ययेने&quot;त्युक्तेः। सुबन्तादिति। एतच्च पञ्चम्यन्तं युक्तमेव, पुरस्ताच्छब्दपर्यायस्य प्रागितिशब्दस्य वृत्तौ प्रयुक्तत्वात्। प्रागित्यपकृष्यत इथि तु मनोरमायां स्थितम्। नस च सूत्रस्थपुरस्ताच्छब्दसमानार्थकप्राक्()शब्दयोगेऽपि &quot;षष्ठ()तसर्थे&quot;ति षष्ठी स्यादिति वाच्यम्, &quot;अन्यारा&quot;दिति सूत्रेऽञ्चूत्तरपदस्य दिक्शब्दत्वेऽपि &quot;षष्ठ()तसर्थप्रत्ययेने&quot;त्येतद्बाधनार्थं पृथग्ग्रहणमिति सिद्धान्तयित्वा &quot;प्राक् प्रत्यग्वा ग्रामा&quot;दित्युदाह्मतत्वात्। काशिकायां तु वृत्तपवि पुरस्ताच्छब्दः प्रयुक्तः, सुबन्तादिति च प्रयुक्तं। तदसमञ्जसमिति मत्वा हरदत्तेन कथंचितं समर्थितं---&quot;ल्यब्लोप एषा पञ्चमी। एवंभूतं प्रकृतित्वेनाश्रित्येत्यर्थ&quot;इति। प्रागेवेति। सौत्रस्तुशब्दोऽवधारणे वर्तत इति भावः। तेन च बहुजेव विकल्प्यते, न तु पूर्वत्वम्। तुशब्दाऽभावे तु प्राक्त्वं विकल्प्येत। तथा च पक्षे बहुच् परः स्यात्। भाष्यकारस्य मते तु नेदं तुशब्दस्य फलम्। तथाहि---&quot;उद()इआतोऽन्यतरस्या&quot;मित्यादौ प्रधानत्वात्प्रत्यय एव विकल्प्यते, न तु परत्वं, प्रत्यय एव हि परत्वविशिष्टो विधीयत इत#इ , विशेषणस्य गुणत्वात्, &quot;गुणानां च परार्थत्वादि&quot;ति न्यायात्। तद्वदिहापि विभाषाग्रहणेन बहुजेब संभन्त्स्यते, न पुरस्तादित्येतत्। तुशब्दस्य तु अवधारणार्थस्याऽन्यदेव प्रयोजनं &quot;पुस्तादेव सर्वं यथा स्या&quot;दिति। तेन लिङ्गसङ्ख्ये अपि प्राक् प्रत्ययोत्पत्तेः प्रकृत्यवस्थायां ये दृष्टे ते एव स्तः। बहुचः प्रयोगश्च प्राक् प्रकृतेरेव भवतीति। तेन &quot;बहुगुडो द्राक्षा&quot;, &quot;लघुर्बहुतृणं नरः&quot;इत्यादौ प्रकृतिवल्लिङ्गमेव भवति, न त्विभिधेयवल्लिङ्गम्। ननु &quot;स्वार्थिकाः प्रकृतितो लिङ्गवचनामि लभन्ते&quot;इत्येव सिद्धमिति किमनेन तुशब्दग्रहणेनेति चेत्। अत्राहुः---एतदेव ज्ञापयति &quot;ईषदसमाप्तौ ये स्वार्थिकास्तेष्वभिधेयवदेव लिङ्गवचने स्तः&quot;इति। तेन &quot;गुडकल्पा द्राक्षा&quot; &quot;शर्कराकल्पो गुड&quot;इत्यादि सिद्धण्। प्रागिवात्कः। &quot;सुपः&quot;इत्यनुवर्तते, तेन तिङन्तात्को न।<P></div>


</body></html>