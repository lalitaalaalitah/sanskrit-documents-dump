<html><head><meta content='text/html; charset=UTF-8' http-equiv='Content-Type'/><link type="text/css" rel="stylesheet" href="default.css"></head><body>
<meta name=viewport content="width=device-width, initial-scale=1">

<div class="sUtramIndexPurvam"><a href="6.1.84.htm">पूर्वम्: ६।१।८४</a></div><div class="sUtramIndexAnantaram"><a href="6.1.86.htm">अनन्तरम्: ६।१।८६</a></div>&nbsp;


<div class="heading">प्रथमावृत्तिः</div>



<p><span class="section">सूत्रम्॥</span> 

वृद्धिरेचि॥ <span class="sUtramIndex"><a href="GoToSutram\6.1.85">६।१।८५</a></span>


<p><span class="section">पदच्छेदः॥</span> 

वृद्धिः <span class="vibhaktiH">१।१</span>  <a class="anuvRittiH-adhaH" href="6.1.89.htm">८९</a> एचि <span class="vibhaktiH">७।१</span>  <a class="anuvRittiH-adhaH" href="6.1.86.htm">८६</a> आत् <span class="vibhaktiH">५।१</span>  <a class="anuvRittiH-upari" href="6.1.84.htm">८४</a> एकः <span class="vibhaktiH">१।१</span>  <a class="anuvRittiH-upari" href="6.1.81.htm">८१</a> पूर्व-परयोः <span class="vibhaktiH">६।२</span>  <a class="anuvRittiH-upari" href="6.1.81.htm">८१</a> संहितायाम् <span class="vibhaktiH">७।१</span>  <a class="anuvRittiH-upari" href="6.1.70.htm">७०</a> 

<p><span class="section">अर्थः॥</span> 

<div>अवर्णात् परः यः एच्, एचि च परतः यः अवर्णः, तयोः पूर्वपरयोः स्थाने वृद्धिः एकादेशः भवति संहितायां विषये॥ पूर्वस्य अपवादः अयम्।</div>


<p><span class="section">उदाहरणम्॥</span> 

<div>ब्रह्म + एडका = ब्रह्मैडका, खट्वैडका। ब्रह्म + ऐतिकायनः = ब्रह्मैतिकायनः, खट्वैतिकायनः। ब्रह्म + ओदनः = ब्रह्मौदनः, खट्वैदनः। ब्रह्म + औपगवः = ब्रह्मौपगवः, खट्वैपगवः॥</div>


<div class="heading">काशिका-वृत्तिः</div>

<div>वृद्धिरेचि  <span class="sUtramIndex">६।१।८८</span> </div><p><div>आतिति वर्तते। अवर्णात् परो य एच्, एचि च पूर्वो यः अवर्णः, तयोः पूर्वपरयोः अवर्णैचोः स्थाने वृद्धिरेकादेशो भवति। आद्गुणस्य अपवादः। ब्रहमैडका। खट्वैडका। ब्रह्मैतिकायनः। खट्वैतिकायनः। ब्रह्मौदनः। खट्वौदनः। ब्रह्मौपगवः। खट्वौपगवः। </div>


<div class="heading">लघु-सिद्धान्त-कौमुदी</div>

<div>वृद्धिरेचि <span class="sUtramIndex">३३, ६।१।८५</span> </div><p><div>आदेचि परे वृद्धिरेकादेशः स्यात्। गुणापवादः। कृष्णैकत्वम्। गङ्गौघः। देवैश्वर्यम्। कृष्णौत्कण्ठ्यम्॥</div>


<div class="heading">न्यासः</div>

<div>वृद्धिरेचि। <span class="sUtramIndex">, ६।१।८५</span> </div><p><div>
</div>


<div class="heading">बाल-मनोरमा</div>

<div>वृद्धिरेचि <span class="sUtramIndex">७३, ६।१।८५</span> </div><p><div>वृद्धिरेचि। आद्गुण इत्यत आदिति पञ्चम्यन्तमनुवत्र्तते। एकऋ पूर्वपरयोरित्यधिकृतम्। तदाह--आदेचीत्यादिना। गुणापवाद इति। आद्गुण इति प्राप्तावेतदारम्भादिति भावः। कृष्णैकत्वमिति। कृष्णस्य-एकत्वमिति षष्ठीसमासः। &quot;पूरणगणे&quot;ति निषेधस्त्वनित्य इति तत्रैव मूले वक्ष्यते। कृष्णेति सम्बुद्ध्यन्तं पृथक्पदमित्यन्ये। अत्र अकारस्य एकारस्य च कण्ठतालुस्थानकस्य स्थाने तथाविध ऐकार एकादेशः। गङ्गा-ओघ इति स्थिते आकारस्य ओकारस्य च कण्ठोष्ठस्थानकस्य स्थाने तथाविध औकारः। एवं देवै()आर्यं कृष्णौत्कण्ठ()मित्यत्रापि। वस्तुतस्तु सङ्ख्यादिशब्दा न गुणवचना इति त्रैव वक्ष्यामः।<P></div>


<div class="heading">तत्त्व-बोधिनी</div>

<div>वृद्धिरेचि <span class="sUtramIndex">६०, ६।१।८५</span> </div><p><div>वृद्धिरेचि। पूर्वसूत्रादादित्यनुवर्तते। तदाह-आदेचीति। &quot;कृष्णे&quot;ति संबोधने पृथक् पदम्। एवं &quot;देवे&quot;त्यपि। इत्थं चात्र षष्ठीसमासत्वमभ्युपेत्य &quot;पूरणगुणे&quot;ति निषेधमाशङ्क्य &quot;संज्ञाप्रमाणत्वा&quot;दित्यादिनिर्देशेन &quot;गुणेन निषेधोऽनित्यः&quot; इति केषाचिद्व्याख्यानं नात्यन्तावश्यकमिति बोध्यम्।<P></div>


</body></html>