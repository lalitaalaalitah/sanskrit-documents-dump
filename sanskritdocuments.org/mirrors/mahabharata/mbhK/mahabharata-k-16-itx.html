<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
<meta http-equiv="content-type" content="text/html; charset=utf-8" />
<META name="keywords"    content="saMskR^ita, mahAbhArata, mahAbhArataM, kurukShetra, bhIShma, yudhiShThira, arjuna, shrIkR^iShNa, nakula, sahadeva, pANDu , bhIma, draupadI, kuntI , vidura, vaishampAyana, vyAsa   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>mahAbhArata - parva 16. AshramavAsikaparva  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - mahAbhAratam" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition</h2>

<!--			Start Accordion 		-->
<div id="accordion-container">
<h2>
16. AshramavAsikaparva 
</h2>
<h6 class="accordion-header">
AshramavAsikaparva - adhyAya 001</h6>
<div class="accordion-content">
<h3>.. shrIH ..</h3>
<h2>
16.1. adhyAyaH 001 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa rAjyaparipAlanam.. 1 .. kuntIdraupadyAdibhirgAndhAryAM shvashrUvadvartanam.. 2 .. bhImavarjamarjunAdibhiryudhiShThirashAsanena visheShato dhR^itarAShTrAnuvartanam.. 3 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-1-1x"
name="AzramavAsika-16-1-1x"><!--anchor--></a>shrIvedavyAsAya namaH.
</span>
nArAyaNaM namaskR^itya naraM chaiva narottamam.
devIM sarasvatIM vyAsaM tato jayamudIrayet.. 16-1-1 <span class="RSN">(97215)</span> 
<span class="speak">janamejaya uvAcha. 16-1-1x <span class="RSN">(8029)</span> </span>
prApya paitAmahaM rAjyaM mama pUrvapitAmahAH.
kathamAsanmahArAje dhR^itarAShTre mahAtmani.. 16-1-1 <span class="RSN">(97216)</span> 
sa tu rAjA hatAmAtyo hataputro nirAshrayaH.
kathamAsIddhataishvaryo gAndhArI cha tapasvinI.. 16-1-2 <span class="RSN">(97217)</span> 
kiyantaM chaiva kAlaM te mama pUrvapitAmahAH.
sthitA rAjye mahAtmAnastanme vyAkhyAtumarhasi.. 16-1-3 <span class="RSN">(97218)</span> 
<span class="speak">vaishampAyana uvAcha. 16-1-4x <span class="RSN">(8030)</span> </span>
prApya rAjyaM mahAtmAnaH pANDavA hatashatravaH.
dhR^itarAShTraM puraskR^itya pR^ithivIM paryapAlayan.. 16-1-4 <span class="RSN">(97219)</span> 
dhR^itarAShTramupAtiShThadviduraH saMjayastathA.
vaishyAputrashcha medhAvI yuyutsuH kurusattama.. 16-1-5 <span class="RSN">(97220)</span> 
pANDavAH sarvakAryeShu paryapR^ichchanta taM nR^ipam.
chakrustenAbhyanuj~nAtA varShANi dasha pa~ncha cha.. 16-1-6 <span class="RSN">(97221)</span> 
sadA.abhigamya te vIrAH paryupAsanta taM nR^ipam.
pAdAbhivAdanaM kR^itvA dharmirAjamate sthitAH.. 16-1-7 <span class="RSN">(97222)</span> 
te mUrdhni samupAghrAtAH sarvakAryANi chakrire.
kuntibhojasutA chaiva gAndhArImanvavartata.. 16-1-8 <span class="RSN">(97223)</span> 
draupadI cha subhadrA cha yAshchAnyAH pANDavastriyaH.
samAM vR^ittimavartanta tayoH shvashrvoryathAvidhi.. 16-1-9 <span class="RSN">(97224)</span> 
shayanAni mahArhANi vAsAMsyAbharaNAni cha.
rAjArhANi cha sarvANi bhakShyabhojyAnyanekashaH.. 16-1-10 <span class="RSN">(97225)</span> 
yudhiShThiro mahArAja dhR^itarAShTre.abhyupAharat.
tathaiva kuntI gAndhAryAM guruvR^ittimavartata.. 16-1-11 <span class="RSN">(97226)</span> 
viduraH saMjayashchaiva yuyutsushchaiva kaurava.
upAsate sma taM vR^iddhaM hataputraM janAdhipam.. 16-1-12 <span class="RSN">(97227)</span> 
shyAlo droNasya yashchAsIddayito brAhmamo mahAn.
sa cha tasminmaheShvAsaH kR^ipaH samabhavattadA.. 16-1-13 <span class="RSN">(97228)</span> 
vyAsashcha bhagavAnnityamAsAMchakre nR^ipeNa ha.
kathAH kurvanpurANarShirdevarShipitR^irakShasAm.. 16-1-14 <span class="RSN">(97229)</span> 
dharmayuktAni kAryANi vyavahArAnvitAni cha.
dhR^itarAShTrAbhyanuj~nAto vidurastAnyakArayat.. 16-1-15 <span class="RSN">(97230)</span> 
sAmantebhyaH priyANyasya kAryANi subahUnyapi.
prApyante.artheH sulaghubhiH sunayAdvidurasya vai.. 16-1-16 <span class="RSN">(97231)</span> 
akarodbandhamokShaM cha vadhyAnAM mokShaNaM tathA.
na cha dharmasuto rAjA kadAchitki~nchidabravIt.. 16-1-17 <span class="RSN">(97232)</span> 
vihArayAtrAsu punaH kururAjo yudhiShThiraH.
sarvAnkAmAnupasthApya dhR^itarAShTre nyavedayat.. 16-1-18 <span class="RSN">(97233)</span> 
ArAlikAH sUpakArA rAgaShADavikAstathA.
upAtiShThanta rAjAnaM dhR^itarAShTraM yathApuram.. 16-1-19 <span class="RSN">(97234)</span> 
vAsAMsi cha mahArhANi mAlyAni vividhAni cha.
upAjahruryathAkAlaM dhR^itarAShTrasya pANDavAH.. 16-1-20 <span class="RSN">(97235)</span> 
maireyamadhumAMsAni pAnakAni laghUni cha.
chitrAnbhakShyavikArAMshcha chakrustasya yathA purA.. 16-1-21 <span class="RSN">(97236)</span> 
ye chApi pR^ithivIpAlAH samAjagmustatastataH.
upAtiShThanta te sarve kauravendraM yathApurA.. 16-1-22 <span class="RSN">(97237)</span> 
kuntI cha draupadI chaiva sAtvatI cha yashasvinI.
ulUpI nAgakanyA cha devI chitrA~NgadA tathA.. 16-1-23 <span class="RSN">(97238)</span> 
dhR^iShTaketoshcha bhaginI jarAsandhasutA tathA.
etAshchAnyAshcha bahvyo vai yoShitaH puruSharShabha. 
kiMkarAH paryupAtiShThansarvAH subalajAM tathA..  16-1-24 <span class="RSN">(97239)</span> 
yathA putraviyukto.ayaM na ki~nchidduHkhamApnuyAt.
iti tAnanvashAdbhAtR^Innityameva yudhiShThiraH.. 16-1-25 <span class="RSN">(97240)</span> 
evaM te dharmarAjasya shrutvA vachanamarthavat.
savisheShamavartanti bhImamekaM tadA vinA.. 16-1-26 <span class="RSN">(97241)</span> 
na hi tattasya vIrasya hR^idayAdapasarpati.
dhR^itarAShTrasya durbuddhyA yadvR^ittaM dyUtamaNDale.. .. 16-1-27 <span class="RSN">(97242)</span> 
 <span>
iti shrImanmahAbhArate AshramavAsikaparvaNi AshramavAsaparvaNi prathamo.adhyAyaH.. 1 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-1-2 gAndhArI cha yashasvinIti jha.tha.pAThaH.. 7-1-5 upAtiShThadArAdhitavAn.. 7-1-9 satAM vR^ittimavartanteti tha.pAThaH.. 7-1-13 tasmindhR^itarAShTre samabhavattannikaTe abhavat.. 7-1-14 vAsaM chakre nR^ipeNa heti ka.tha.pAThaH.. 7-1-16 prabhAvAdvidurasya vai iti ka.tha.pAThaH.. 7-1-19 arayA shastravisheSheNa lUnaM ChinnaM shAkAdi arAlu tatsaMskurvanti te ArAlikAH shAkavisheShakartAraH rAgakhANDavikAstatheti jha.pAThaH. rAgaShADavaM pippalIshuThIsharkaropeto mudgayUShastatkartAro rAgaShADavikAH..
</span>

</span>
</div>
<h6 class="accordion-header">
AshramavAsikaparva - adhyAya 002</h6>
<div class="accordion-content">
<h3>.. shrIH ..</h3>
<h2>
16.2. adhyAyaH 002 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa nAgarANAM dhR^itarAShTrAnushAsanapUrvakaM sahabhrAtR^ibhirapramAdena tatparitoShaNam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-2-1x"
name="AzramavAsika-16-2-1x"><!--anchor--></a>vaishampAyana uvAcha.
</span>
evaM sampUjito rAjA pANDavairaMbikAsutaH.
vijahAra yathApUrvamR^iShibhiH paryupasthitaH.. 16-2-1 <span class="RSN">(97243)</span> 
brahmadeyAgrahArAMshcha pradadau sa kurUdvahaH.
tachcha kuntIsuto rAjA sarvamevAnvamodata.. 16-2-2 <span class="RSN">(97244)</span> 
AnR^ishaMsyaparo rAjA prIyamANo yudhiShThiraH.
uvAcha sa tadA bhrAtR^InamAtyAMshcha mahIpatiH. 
mayA chaiva bhavadbhishcha mAnya eSha narAdhipaH..  16-2-3 <span class="RSN">(97245)</span> 
nideshe dhR^itarAShTrasya yastiShThati sa me suhR^it.
viparItashcha me shatrurniyamyashcha bhavennaraH.. 16-2-4 <span class="RSN">(97246)</span> 
parivR^itteShu chAhaHsu putrANAM shrAddhakarmaNi.
dadau cha rAjA vittAni yAvadasya chikIrShitam.. 16-2-5 <span class="RSN">(97247)</span> 
tataH sa rAjA kauravyo dhR^itarAShTro mahAmanAH.
brAhmaNebhyo yathArhebhyo dadau vittAnyanekashaH.. 16-2-6 <span class="RSN">(97248)</span> 
dharmirAjashcha bhImashcha savyasAchI yamAvapi.
tatsarvamanvavartanta dhR^itarAShTravyapekShayA.. 16-2-7 <span class="RSN">(97249)</span> 
kathaM nu rAjA vR^iddhaH sa putrapautravadhArditaH.
shokamasmatkR^itaM prApyi na mriyeteti chintya te.. 16-2-8 <span class="RSN">(97250)</span> 
yAvaddhi kuruvIrasya jIvatputrasya vai sukham.
tAvatsukhamavApnoti bhogAMshchaiva vyavasthitAn.. 16-2-9 <span class="RSN">(97251)</span> 
tataste sahitAH pa~ncha bhrAtaraH pANDunandanAH.
tathAshIlAH samAtasthurdhR^itarAShTrasya shAsane.. 16-2-10 <span class="RSN">(97252)</span> 
dhR^itarAShTrashcha tAnsarvAnvinItAnniyame sthitAn.
shiShyavR^ittiM samApannAnguruvatpratyapadyata.. 16-2-11 <span class="RSN">(97253)</span> 
gAndhArI chaiva putrANAM vividhaiH shrAddhakarmabhiH.
AnR^iNyamagamatkAmAnviprebhyaH pratipAdya sA.. 16-2-12 <span class="RSN">(97254)</span> 
evaM dharmabhR^itAMshreShTho dharmarAjo yudhiShThiraH.
bhrAtR^ibhiH sahito dhImAnpUjayAmAsaM taM nR^ipam.. 16-2-13 <span class="RSN">(97255)</span> 
sa rAjA sumahAtejA vR^iddhaH kurukulodvahaH.
na dadarsha tadA ki~nchidapriyaM pANDunandane.. 16-2-14 <span class="RSN">(97256)</span> 
vartamAneShu sadvR^ittiM pANDaveShu mahAtmasu.
prItimAnabhavadrAjA dhR^itarAShTroM.abikAsutiH.. 16-2-15 <span class="RSN">(97257)</span> 
saubaleyI cha gAndhArI putrashokamapAsya tam.
sadaiva prItimatyAsIttanayeShu nijeShviva.. 16-2-16 <span class="RSN">(97258)</span> 
priyANyeva tu kauravyo nApriyANi kurUdvahaH.
vaichitravIrya nR^ipatau samAcharata sarvadA.. 16-2-17 <span class="RSN">(97259)</span> 
yadyadbrUte cha ki~nchitsa dhR^itarAShTro janAdhipaH.
guru vA laghu vA kAryaM gAndhArI cha tapasvinI.. 16-2-18 <span class="RSN">(97260)</span> 
taM sa rAjA mahArAja pANDavAnAM dhuraMdharaH.
pUjayitvA vachastattadakArShItparavIrahA.. 16-2-19 <span class="RSN">(97261)</span> 
tena tasyAbhavatprIto vR^ittena sa narAdhipaH.
anvatapyata saMsmR^itya putraM taM mandachetasam.. 16-2-20 <span class="RSN">(97262)</span> 
sadA cha prAtarutthAya kR^itajapyaH shuchirnR^ipaH.
AshAste pANDuputrANAM samareShvaparAjayam.. 16-2-21 <span class="RSN">(97263)</span> 
brAhmaNAnsvastivAchyAtha hutvA chaiva hutAshanam.
AyUMShi pANDuputrANAmAshaMsata narAdhipaH.. 16-2-22 <span class="RSN">(97264)</span> 
na tAM prItiM parAmApa putrebhyaH sa tadA purA.
yAM prItiM pANDuputrebhyaH sadA.avApa narAdhipaH.  16-2-23 <span class="RSN">(97265)</span> 
brAhmaNAnAM yathA vR^ittaH kShatriyANAM yathAvidhaH.
tathA viTshUdrasa~NghAnAmabhavatsa priyastadA.. 16-2-24 <span class="RSN">(97266)</span> 
yachcha ki~nchittadA pApaM dhR^itarAShTrasutaiH kR^itam.
akR^itvA hR^idi tatpApaM taM nR^ipaM sonvavartata.. 16-2-25 <span class="RSN">(97267)</span> 
yaH kashchidapi yatki~nchitpramAdAdaMbikAsute.
kurute dveShyatAmeti sa kaunteyasya dhImataH.. 16-2-26 <span class="RSN">(97268)</span> 
na rAj~no dhR^itarAShTrasya na cha duryodhanasya vai.
uvAcha duShkR^itaM kashchidyudhiShThirabhayAnnaraH.. 16-2-27 <span class="RSN">(97269)</span> 
dhR^ityA tuShTo narendraH sa gAndhArI vidurastathA.
ajAtashatrorvR^ittena na tu bhImasya pArthivaH.. 16-2-28 <span class="RSN">(97270)</span> 
anvavartata bhImopi nishchito dharmajaM nR^ipam.
dhR^itarAShTraM cha samprekShya sadA bhavati durmanAH.. 16-2-29 <span class="RSN">(97271)</span> 
rAjAnamanuvartanta dharmaputramamitrahA.
anvavartata saMkruddho hR^idayena parA~NmukhaH.. .. 16-2-30 <span class="RSN">(97272)</span> 
 <span>
iti shrImanmahAbhArate AshramavAsikaparvaNi AshramavAsaparvaNi dvitIyo.adhyAyaH... 2 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-2-4 nirasyashcha bhavennara iti ka.tha.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 003</h6>
<div class="accordion-content">
<h3>.. shrIH ..</h3>
<h2>
16.3. adhyAyaH 003 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
bhImasenaparuShabhAShaNashravaNAnnirvedamupagatavatA dhR^itarAShTreNi sahagAndhAryA vanagamanAdhyavasAyaH.. 1 .. tathA sakalapaurAnayanena teShu svAdhyavasAyanivedanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-3-1x"
name="AzramavAsika-16-3-1x"><!--anchor--></a>vaishampAyana uvAcha.
</span>
yudhiShThirasya nR^ipaterduryodhanapitustadA.
nAntaraM daddashU rAjye puruShAH praNayaM prati.. 16-3-1 <span class="RSN">(97273)</span> 
yadA tu kauravo rAjA putraM sasmAra bAlisham.
tadA bhImaM hR^idA rAjannapadhyAti sa pArthivaH.. 16-3-2 <span class="RSN">(97274)</span> 
kauravashchaiva bhImashcha hR^idA.anyonyamavartatAm.
dhyAyantau shlakShNayA vAchA tvanyonyamabhitiShTitAM  16-3-3 <span class="RSN">(97275)</span> 
aprakAshaM vyalIkAni chakArAsya vR^ikodaraH.
Aj~nAM pratyaharachchApi kR^itakaiH puruShaiH sadA.. 16-3-4 <span class="RSN">(97276)</span> 
smarandurmantritaM tasya vR^ittAnyapyasya kAnichit.
`asakR^ichchApyuvAchedaM hatAste mandachetasaH..'  16-3-5 <span class="RSN">(97277)</span> 
atha bhImaH suhR^inmadhye bAhushabdaM tathA.akarot.
saMshrave dhR^itarAShTrasya gAndhAryAshchApyamarShaNaH.. 16-3-6 <span class="RSN">(97278)</span> 
smR^itvA duryodhanaM shatruM karNaduHkhAsanAvapi.
provAchedaM susaMrabdho bhImaH saparuShaM vachaH.. 16-3-7 <span class="RSN">(97279)</span> 
andhasya nR^ipateH putrA mayA parighavAhunA.
nItA lokamamuM sarve nAnAshastrAstrayodhinaH.. 16-3-8 <span class="RSN">(97280)</span> 
imau tau parighaprakhyau bhujau mama durAsadau.
yayorantaramAsAdya dhArtarAShTrAH kShayaM gatAH.. 16-3-9 <span class="RSN">(97281)</span> 
tAvimau chandanenAkau vandanIyau cha me bhujau.
yAbhyAM duryodhano nItaH kShayaM sasutabAndhavaH.. 16-3-10 <span class="RSN">(97282)</span> 
etAschAnyAshcha vividhAH shalyabhutA narAdhipaH.
vR^ikodarasya tA vAchaH shrutvA nirvedamAgamat.. 16-3-11 <span class="RSN">(97283)</span> 
sA cha buddhimatI devI kAlaparyAyavedinI.
gAndhArI sarvadharmaj~nA tAnyalIkAni shushruve. 
`kuntIM varyA tu saMvIkShya shApe nAsyAkaronmati'  16-3-12 <span class="RSN">(97284)</span> 
tataH pa~nchadashe varShe samatIte narAdhipaH.
rAjA nirvedamApede bhImavAgbANapIDitaH.. 16-3-13 <span class="RSN">(97285)</span> 
`sukhAsaktaM kR^ichChraparaM j~nAtvA chaiva yudhiShThiram.
tapoyogAttapastaptuM manashchakre mahAmatiH..'  16-3-14 <span class="RSN">(97286)</span> 
nAnvabudhyata tadrAjA kuntIputro yudhiShThiraH.
shvetAshvovA.athakuntI vA draupadI vA yashasvinI.. 16-3-15 <span class="RSN">(97287)</span> 
mAdrIputrau cha bhImasya mataM tAvanvavartatAm.
rAj~nastu chittaM rakShantau nochatuH svayamapriyam.. 16-3-16 <span class="RSN">(97288)</span> 
tataH samAnayAmAsa dhR^itarAShTraH suhR^ijjanam.
bAShpasaMdigdhamatyarthamidamAha cha tAnbhR^isham.. 16-3-17 <span class="RSN">(97289)</span> 
viditaM bhavatAmetadyathA vR^ittaH kurukShayaH.
mamAparAdhAttatsarvamiti j~neyaM tu kauravAH.. 16-3-18 <span class="RSN">(97290)</span> 
yo.ahaM duShTamatiM mando j~nAtInAM bhayavardhanam.
duryodhanaM kauravANAmAdha_ipatye.abhyaShechayam. 
yachchAhaM vAsudevasya nAshrauShaM vAkyamarthavat..  16-3-19 <span class="RSN">(97291)</span> 
vadhyatAM sAdhvayaM pApaH sAmAtya iti durmatiH.
putrasnehAbhibhUtastu hitamukto manIShibhiH.. 16-3-20 <span class="RSN">(97292)</span> 
vidureNAtha bhIShmeNa droNena cha kR^ipeNa cha.
padepade bhagavatA vyAsena cha mahAtmanA. 
saMjayenAtha gAndhAryA tadidaM tapyate mayA..  16-3-21 <span class="RSN">(97293)</span> 
yachchAhaM pANDuputreShu guNavatsu mahAtmasu.
na nyastavA~nshriyaM dIptAM pitR^ipaitAmahImimAm.. 16-3-22 <span class="RSN">(97294)</span> 
vinAshaM pashyamAno hi sarvarAj~nAM gadAgrajaH.
etachChreyastu paramamamanyata janArdanaH.. 16-3-23 <span class="RSN">(97295)</span> 
sohametAnyalIkAni durvR^ittAnyAtmanastadA.
hR^idaye shalyabhUtAni dhArayAmi sahasrashaH.. 16-3-24 <span class="RSN">(97296)</span> 
visheShatastu dahyAmi varShe pa~nchadashe.adya vai.
asya pApasya shuddhyarthaM niyatosmi sudurmatiH.. 16-3-25 <span class="RSN">(97297)</span> 
chaturthe niyate kAle kadAchidapi chAShTame.
tR^iShNAvinayanaM bhu~nje gAndhArI veda tanmama.. 16-3-26 <span class="RSN">(97298)</span> 
karotyAhAramiti mAM sarvaH parijanaH sadA.
yudhiShThirabhayAdeti bhR^ishaM tapyati pANDavaH.. 16-3-27 <span class="RSN">(97299)</span> 
bhUmau shaye japyaparo darbhaShvajinasaMvR^itaH.
niyamavyapadeshena gAndhArI cha yashasvinI.. 16-3-28 <span class="RSN">(97300)</span> 
ahaM putrashataM vIraM sa~NgrAmeShvapalAyinam.
nAnutapye hataM tatra kShatradharmaM hi taM viduH.. 16-3-29 <span class="RSN">(97301)</span> 
ityuktvA dharmarAjAnamabhyabhAShata kauravaH.
bhadraM te yAdavImAtarvachashchedaM nibodha me.. 16-3-30 <span class="RSN">(97302)</span> 
sukhamadhyuShitaH putra tvayA suparipAlitaH.
mayA dAnAni dattAni shrAddhAni cha punaHpunaH.. 16-3-31 <span class="RSN">(97303)</span> 
prakR^iShTaM cha mayA putra puNyaM chIrNaM yathAbalam.
gAndhArI hataputreyaM dhairyeNodIkShate cha mAm.. 16-3-32 <span class="RSN">(97304)</span> 
draupadyA hyapakartArastava chaishvaryahAriNaH.
samatItA nR^ishaMsAste svadharmeNa hatA yudhi.. 16-3-33 <span class="RSN">(97305)</span> 
na teShu pratikartavyaM pashyAmi kurunandana.
sarve shastrajitA.NllokAngatAste.abhimukhaM hatAH.. 16-3-34 <span class="RSN">(97306)</span> 
Atmanastu hitaM puNyaM pratikartavyamadya te.
gAndhAryAshchaiva rAjendra tadanuj~nAtumarhasi.. 16-3-35 <span class="RSN">(97307)</span> 
tvaM tu shastrabhR^itAM shreShThaH satataM dharmavatsalaH.
rAjA guruH prANabhR^itAM tasmAdetadbravImyaham.. 16-3-36 <span class="RSN">(97308)</span> 
anuj~nAtastvayA vIra saMshrayeyaM vanAnyaham.
chIravalkalabhR^idrAjangAndhAryA sahito.anayA.. 16-3-37 <span class="RSN">(97309)</span> 
tavAshiShaH prayu~njAno bhaviShyAmi vanecharaH.
uchitaM naH kule tAta sarveShAM bharatarShabha. 
putreShvaishcharyamAdhAya vayasonte vanaM nR^ipa..  16-3-38 <span class="RSN">(97310)</span> 
tatrAhaM vAyubhakSho vA nirAhAropi vA vasan.
patnyA sahAnayA vIra chariShyAmi tapaH param.. 16-3-39 <span class="RSN">(97311)</span> 
tvaM chApi phalabhAktAta tapasaH pArthivo hyasi.
phalabhAjo hi rAjAnaH kalyANasyetarasya vA.. .. 16-3-40 <span class="RSN">(97312)</span> 
 <span>
iti shrImanmahAbhArate AshramavAsikaparvaNi AshramavAsaparvaNi tR^itIyo.adhyAyaH.. 3 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-3-3 tathaiva bhImaseno.api dhR^itarAShTraM janAdhipam. nAmarShayata rAjendri sadaiva duShTavaddhR^ideti jha.pAThaH.. 7-3-24 sohametAnyatItAnIti ka.pAThaH.. 7-3-26 tR^iShNavinayanaM tR^iShAmAtrApahaM maNDadi natu kShudvyAdhiharam..
</span>

</span>
</div>
<h6 class="accordion-header">
AshramavAsikaparva - adhyAya 004</h6>
<div class="accordion-content">
<h3>.. shrIH ..</h3>
<h2>
16.4. adhyAyaH 004 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhutarAShTreNa yudhiShThiraMprati svasya vanagamanAbhyanuj~nAnaprArthanA.. 1 .. yudhiShThireNa dhR^itarAShTrAnushochanapUrvakaM tatpratiShedhane vyAsena yudhiShThirachodanAya tatrAgamanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-4-1x"
name="AzramavAsika-16-4-1x"><!--anchor--></a>yudhiShThira uvAcha.
</span>
na mAM prINayate rAjyaM tvayyevaM duHkhite nR^ipa.
di~NmAmastu sudurbuddhiM rAjyasaktaM pramAdinam.. 16-4-1 <span class="RSN">(97313)</span> 
gR^ihe vasantaM duHkhArtamupavAsakR^ishaM bhR^isham.
yatAhAraM kShitishayaM nAvidaM bhrAtR^ibhiH saha.. 16-4-2 <span class="RSN">(97314)</span> 
ahosmi va~nchito mUDho bhavatA gUDhabuddhinA.
visvAsayitvA pUrvaM mAM yadidaM duHkhamashnuthA.. 16-4-3 <span class="RSN">(97315)</span> 
kiM me rAjyena bhogairvA kiM yaj~naiH kiM sukhena vA.
yasya me tvaM mahIpAla dukhAnyetAnyavAptavAn.. 16-4-4 <span class="RSN">(97316)</span> 
pIDitaM chApi jAnAmi rAjyamAtmAnameva cha.
anena vachasA te.adya duHkhitasya janeshvaraH.. 16-4-5 <span class="RSN">(97317)</span> 
bhavAnpitA bhavAnmAtA bhavAnnaH paramo guruH.
bhavatA viprahINA vai kvanu tiShThAmahe vayam.. 16-4-6 <span class="RSN">(97318)</span> 
auraso bhavataH putro yuyutsurnR^ipasattama.
astu rAjA mahArAja yamanyaM manyate bhavAn.. 16-4-7 <span class="RSN">(97319)</span> 
ahaM vanaM gamiShyAmi bhavAnrAjA prashAstvidam.
namAmayashasA dagdhaM bhUyastvaM dagdhumarhasi.. 16-4-8 <span class="RSN">(97320)</span> 
nAhaM rAjA bhavAnrAjA bhavatA paravAnaham.
kathaM guruM tvAM dharmaj~namanuj~nAtumihotsahe.. 16-4-9 <span class="RSN">(97321)</span> 
na manyurhR^idi naH kashchitsuyodhanakR^ite.anagha.
bhavitavyaM tathA taddhi vayaM chAnye cha mohitAH.. 16-4-10 <span class="RSN">(97322)</span> 
vayaM putrA hi bhavota yathA duryodhanAdayaH.
gAndhArI chaiva kuntI cha nirvisheShe mate mama.. 16-4-11 <span class="RSN">(97323)</span> 
sa mAM tvaM yadi rAjendra parityajya gamiShyasi.
pR^iShThatastvanuyAsyAmi satyamAtmAnamAlabhe.. 16-4-12 <span class="RSN">(97324)</span> 
iyaM hi vasusaMpUrNA mahI sAgaramekhalA.
bhavatA viprahINasya na me prItikarI bhavet.. 16-4-13 <span class="RSN">(97325)</span> 
bhavadIyamidaM sarvaM shirasA tvAM prasAdaye.
tvadadhInAH sma rAjendra vyetu te mAnaso jvaraH.. 16-4-14 <span class="RSN">(97326)</span> 
bhavitavyamanuprApto manye tvaM vasudhAdhipa.
diShTyA shushrUShamANastvAM mokShiShye manaso jvaraM.. 16-4-15 <span class="RSN">(97327)</span> 
<span class="speak">dhR^itarAShTra uvAcha. 16-4-16x <span class="RSN">(8031)</span> </span>
tApasye me manastAta vartate kurunandana.
uchitaM cha kule.asmAkamaraNyagamanaM prabho.. 16-4-16 <span class="RSN">(97328)</span> 
chiramadhyuShitaH putra chiraM shushrUShitastvayA.
vR^iddhaM mAmapyanuj~nAtumarhasi tvaM narAdhipa.. 16-4-17 <span class="RSN">(97329)</span> 
<span class="speak">vaishampAyana uvAcha. 16-4-18x <span class="RSN">(8032)</span> </span>
ityuktvA dharmarAjAnaM vepamAnaM kR^itA~njalim.
uvAcha viduraM rAjA dhR^itarAShTroM.abikAsutaH.. 16-4-18 <span class="RSN">(97330)</span> 
saMjayaM cha mahAtmAnaM kR^ipaM chApi mahAratham.
anunetumihechChAmi bhavadbhirvasudhAdhipam.. 16-4-19 <span class="RSN">(97331)</span> 
mlAyate me mano hIdaM mukhaM cha parishuShyati.
vayasA cha prakR^iShTena vAgvyAyAmena chaiva ha.. 16-4-20 <span class="RSN">(97332)</span> 
ityuktvA sa tu dharmAtmA vR^iddho rAjA kurUdvahaH.
gAndhArIM shishriye dhImAnsahasaiva gatAsuvat.. 16-4-21 <span class="RSN">(97333)</span> 
taM tu dR^iShTvA samAsInaM visaMj~namiva kauravam.
ArtiM rAjA.agamattIvrAM kaunteyaH paravIrahA.. 16-4-22 <span class="RSN">(97334)</span> 
<span class="speak">yudhiShThira uvAcha. 16-4-23x <span class="RSN">(8033)</span> </span>
yasya nAgasahasreNa shatasa~Nkhyena vai balam.
soyaM nArIM vyapAshritya shete rAjA gatAsuvat.. 16-4-23 <span class="RSN">(97335)</span> 
AyasI pratimA yena bhImasenasya sA purA.
chUrNIkR^itA balavatA sobalAmAshritaH striyam.. 16-4-24 <span class="RSN">(97336)</span> 
dhigastu mAmadharmaj~naM dhigbuddhiM dhikcha me shrutam.
yatkR^ite pR^ithivIpAlaH shete.ayamatathochitaH.. 16-4-25 <span class="RSN">(97337)</span> 
ahamapyupavatsyAmi yathaivAyaM gururmama.
yadi rAjA na bhu~Nkte.ayaM gAndhArI cha yashasvinI.. 16-4-26 <span class="RSN">(97338)</span> 
<span class="speak">vaishampAyana uvAcha. 16-4-27x <span class="RSN">(8034)</span> </span>
tatosya pANinA rAja~njalashItena pANDavaH.
uro mukhaM cha shanakaiH paryamArjata dharmavit.. 16-4-27 <span class="RSN">(97339)</span> 
tena ratnauShadhimatA puNyena cha sugandhinA.
pANisparshena rAj~naH sa rAjA saMj~nAmavApa ha.. 16-4-28 <span class="RSN">(97340)</span> 
spR^ishantaM pANinA bhUyaH pariShyajya cha pANDavam.
`uvAcha rAjA dharmaj~no dhR^itarAShTraH shubhaM vachaH..'  16-4-29 <span class="RSN">(97341)</span> 
jIvAmIvAtisaMsparshAttava rAjIvalochana.
mUrdhAnaM cha tavAghrAtumichChAmi manujAdhipa. 
pANibhyAM hi parispraShTuM prANAnAM hitamAtmani..  16-4-30 <span class="RSN">(97342)</span> 
aShTamo hyadya kAlo.ayamAhArasya kR^itasya me.
yenAhaM kurushArdUla shaknomi na vicheShTitum.. 16-4-31 <span class="RSN">(97343)</span> 
vyAyAmashchAyamatyarthaM kR^itastvAmabhiyAchatA.
tato glAnamanAstAna naShTasaMj~na ivAbhavam.. 16-4-32 <span class="RSN">(97344)</span> 
tavAmR^itasukhasparshaM hastasparshamimaM prabho.
labdhvA saMjIvitosmIti manye kurukulodvaha.. 16-4-33 <span class="RSN">(97345)</span> 
<span class="speak">vaishampAyana uvAcha. 16-4-34x <span class="RSN">(8035)</span> </span>
evamuktastu kaunteyaH pitrA jyeShThena bhArata.
pasparsha sarvagAtreShu snehArdrastaM shanaistadA.. 16-4-34 <span class="RSN">(97346)</span> 
upalabhya tataH prANAndhR^itarAShTro mahIpatiH.
bAhubhyAM sampariShvajya mUrdhnyAjighrata pANDavam.. 16-4-35 <span class="RSN">(97347)</span> 
vidurAdayashcha te sarve rurudurduHkhitA bhR^isham.
atiduHkhAttu rAjAnaM nochuH ki~nchana pANDavam.. 16-4-36 <span class="RSN">(97348)</span> 
gAndhArI tveva dharmaj~nA manasodvahatI bhR^isham.
duHkhAnyadhArayadrAjanmaivamityeva chAbravIt.. 16-4-37 <span class="RSN">(97349)</span> 
itarAstu striyaH sarvAH kuntyA saha sudaHkhitAH.
netrairAgatavikledaiH parivArya sthitA.abhavan.. 16-4-38 <span class="RSN">(97350)</span> 
athAbravItpunarvAkyaM dhR^itarAShTro yudhiShThiram.
anujAnIhi mAM rAjaMstApasye bharatarShabha.. 16-4-39 <span class="RSN">(97351)</span> 
glAyate me manastAta bhUyobhUyaH prajalpataH.
na mAmataH paraM putra parikleShTumihArhasi.. 16-4-40 <span class="RSN">(97352)</span> 
tasmiMstu kauravendre taM tathA bruvati pANDavam.
sarveShAmavarodhAnAmArtanAdo mahAnabhUt.. 16-4-41 <span class="RSN">(97353)</span> 
dR^iShTvA kR^ishaM vivarNaM cha rAjAnamatathochitam..
upavAsaparishrAntaM tvagasthiparivAritam.. 16-4-42 <span class="RSN">(97354)</span> 
dharmaputraH svapitaraM pariShvajya mahAprabhum.
shokajaM bAShpamutsR^ijyi punarvachanamabravIt.. 16-4-43 <span class="RSN">(97355)</span> 
na kAmaye narashreShTha jIvitaM pR^ithivIM tathA.
yathA tava priyaM rAjaMshchikIrShAmi paraMtapa.. 16-4-44 <span class="RSN">(97356)</span> 
yadi chAhamanugrAhyo bhavato dayito.api vA.
kriyatAM tAvadAhArastato vetsyAmyahaM param.. 16-4-45 <span class="RSN">(97357)</span> 
tato.abravInmahAtejA dhR^itarAShTro yudhiShThiram.
anuj~nAtastvayA putra bhu~njIyAmiti kAmaye.. 16-4-46 <span class="RSN">(97358)</span> 
iti bruvati rAjendre dhR^itarAShTre yudhiShThiram.
R^iShiH satyavatIputro vyAso.abhyotya vacho.abravIt.. .. 16-4-47 <span class="RSN">(97359)</span> 
 <span>
iti shrImanmahAbhArate AshramavAsikaparvaNi AshramivAsaparvaNi chaturtho.adhyAyaH.. 4 ..
</span>

</span>
</div>
<h6 class="accordion-header">
AshramavAsikaparva - adhyAya 005</h6>
<div class="accordion-content">
<h3>.. shrIH ..</h3>
<h2>
16.5. adhyAyaH 005 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
vyAsena yudhiShThiraMprati sahetUpanyAsaM dhR^itarAShTrasya dhR^itarAShTrasya vanagamanAbhyanuj~nAnachodanApUrvakaM svAshramagamanam.. 1 .. yudhiShThireNi dhR^itarAShTraMprati kR^ichChreNa tadabhyanuj~nAnA~NgIkaraNam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-5-1x"
name="AzramavAsika-16-5-1x"><!--anchor--></a>vyAsa uvAcha.
</span>
yudhiShThira mahAbAho ********** kurunandanaH.
dhR^itarAShTro mahAtejAstatkuruShvAvichArayan.. 16-5-1 <span class="RSN">(97360)</span> 
ayaM hi vR^iddho nR^ipatirhataputro visheShataH.
nedaM kR^ichChraM chirataraM sahediti matirmama.. 16-5-2 <span class="RSN">(97361)</span> 
gAndhArI cha mahAbhAgA prAj~nA karuNavedinI.
putrashokaM mahArAja dhairyeNodvahate bhR^isham.. 16-5-3 <span class="RSN">(97362)</span> 
ahamapyetadeva tvAM bravImi kuru me vachaH.
anuj~nAM labhatAM rAjA mAM vR^itheha mariShyati.. 16-5-4 <span class="RSN">(97363)</span> 
`svastho bhavatvayaM dhImAnvaneShu madhugandhiShu.'
rAjarShINAM purANAnAmanuyAtu gatiM nR^ipaH. rAjarShINAM hi sarveShAmante vanamupAshrayaH..  16-5-5 <span class="RSN">(97364)</span> 
<span class="speak">vaishampAyana uvAcha. 16-5-6x <span class="RSN">(8036)</span> </span>
ityuktaH sa tadA rAjA vyAsenAdbhutakarmaNA.
pratyuvAcha mahAtejA dharmarAjo mahAmunim.. 16-5-6 <span class="RSN">(97365)</span> 
bhagavAneva no mAnyo bhagavAneva no guruH.
bhagavAnasya rAjyasya kulasya cha parAyaNam.. 16-5-7 <span class="RSN">(97366)</span> 
ahaM tu putro bhagavanpitA rAjA gurushcha me.
nideshavatI cha pituH putro bhavati dharmataH.. 16-5-8 <span class="RSN">(97367)</span> 
<span class="speak">vaishampAyana uvAcha. 16-5-9x <span class="RSN">(8037)</span> </span>
ityuktaH sa tu taM prAha vyAso vedavidAMvaraH.
yudhiShThiraM mahAtejAH punareva mahAkaviH.. 16-5-9 <span class="RSN">(97368)</span> 
evametanmahAbhAga yathA vadasiM bhArata.
rAjA.ayaM vR^iddhatAM prAptaH pramANe parame sthitaH.. 16-5-10 <span class="RSN">(97369)</span> 
soyaM mayA.abhyanuj~nAtastvathA cha pR^ithivIpatiH.
karotu svamabhiprAyaM mA sma vighnakaro bhava.. 16-5-11 <span class="RSN">(97370)</span> 
eSha eva paro dharmo rAjarShINAM yudhiShThira.
samare vA bhavenmR^ityurvane vA vidhipUrvakam.. 16-5-12 <span class="RSN">(97371)</span> 
pitrA tu tava rAjendra pANDunA pR^ithivIkShitA.
shiShyabhUtena rAjA.ayaM guruvatparyupAsitaH.. 16-5-13 <span class="RSN">(97372)</span> 
kratubhirdakShiNAvadbhI ratnaparvatashobhitaiH.
mahadbhiriShTaM gaurbhuktA prajAshcha paripAlitAH.. 16-5-14 <span class="RSN">(97373)</span> 
putrasaMsyaM cha vipulaM rAjyaM viproShite tvayi.
trayodashasamA bhuktaM dattaM cha vividhaM vasu.. 16-5-15 <span class="RSN">(97374)</span> 
tvayA chAyaM naravyAghra gurushushrUShayA.anagha.
ArAdhitaH sa bhR^ityena gAndhArI cha yashasvinI.. 16-5-16 <span class="RSN">(97375)</span> 
anujAnIhi pitaraM samayo.asma tapovidhau.
na manyurvidyate chAsya susUkShmo.api yudhiShThira.. 16-5-17 <span class="RSN">(97376)</span> 
<span class="speak">vaishampAyana uvAcha. 16-5-18x <span class="RSN">(8038)</span> </span>
etAvaduktvA vachanamanumAnya cha pArthivam.
tathA.astviti cha tenoktaH kauteyena yayau vanam.. 16-5-18 <span class="RSN">(97377)</span> 
gate bhagavati vyAse rAjA pANDusutastadA.
provAcha pitaraM vR^iddhaM mandaMmandamivAnataH.. 16-5-19 <span class="RSN">(97378)</span> 
yadAha bhagavAnvyAso yachchApi bhavato matam.
yathA.a.aha cha maheShvAsaH kR^ipo vidura eva cha.. 16-5-20 <span class="RSN">(97379)</span> 
yuyutsuH saMjayashchaiva tatkartAsmyahama~njasA.
sarva eva hi mAnyA me kulasya hi hitaiShiNaH.. 16-5-21 <span class="RSN">(97380)</span> 
idaM tu yAche nR^ipate tvAmahaM shirasA nataH.
kriyatAM tAvadAhArastato gachChAshramaM prati.. .. 16-5-22 <span class="RSN">(97381)</span> 
 <span>
iti shrImanmahAbhArate AshramavAsikaparvaNi AshramavAsaparvaNi pa~nchamo.adhyAyaH.. 5 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-5-17 tapovidhau tapaHkaraNe.. 18 ..
</span>

</span>
</div>
<h6 class="accordion-header">
AshramavAsikaparva - adhyAya 006</h6>
<div class="accordion-content">
<h3>.. shrIH ..</h3>
<h2>
16.6. adhyAyaH 006 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
vanaM yiyAsunA dhR^itarAShTreNa yudhiShThirAya rAjanItyupadeshaH.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-6-1x"
name="AzramavAsika-16-6-1x"><!--anchor--></a>vaishampAyana uvAcha.
</span>
tato rAj~nA.abhyanuj~nAto dhR^itarAShTro mahAmanAH.
yayau svabhavanaM rAjA gAndhAryA.anugatastadA.. 16-6-1 <span class="RSN">(97382)</span> 
mandaprANagatirdhAmAnkR^ichChrAdiva samudvahan.
padAni sa mahIpAlo jIrNo gajapatiryathA.. 16-6-2 <span class="RSN">(97383)</span> 
tamanvagachChadviduro vidvAnsUtashcha saMjayaH.
sa chApi parameShvAsaH kR^ipaH sAradvatastathA.. 16-6-3 <span class="RSN">(97384)</span> 
sa pravishya gR^ihaM rAjA kR^itapUrvAhNikakriyaH.
tarpayitvA dvijashreShThAnAhAramakarottadA.. 16-6-4 <span class="RSN">(97385)</span> 
gAndhArI chaiva dharmaj~nA kuntyA saha manasvinI.
vadhUbhirupachAreNi pUjitA.abhu~Nkta bhArata.. 16-6-5 <span class="RSN">(97386)</span> 
kR^itAhAraM kR^itAhArAH sarve te vidurAdayaH.
pANDavAshcha kurushreShThamupAtiShThanta taM nR^ipam.. 16-6-6 <span class="RSN">(97387)</span> 
tato.abravInmahArAjaH kuntIputramupahvare.
niShaNNaM pANinA pR^iShThe saMspR^ishannaMbikAsutaH.. 16-6-7 <span class="RSN">(97388)</span> 
apramAdastvayA kAryaH sarvathA kurunandana.
aShTA~Nge rAjashArdUla rAjye dharmapuraskR^ite.. 16-6-8 <span class="RSN">(97389)</span> 
tattu shakyaM mahArAja rakShituM pANDunandana.
rAjyaM dharmeNa kaunteya vidvAnasi nibodha tat.. 16-6-9 <span class="RSN">(97390)</span> 
vidyAvR^iddhAnsadaiva tvamupAsIthA yudhiShThira.
shR^iNuyAste cha yadbrUyuH kuryAshchaivAvichArayan.. 16-6-10 <span class="RSN">(97391)</span> 
prAtarusthAya tAnrAjanpUjayitvA yathAvidhi.
kR^ityakAle samutpanne pR^ichChethAH kAryamAtmanaH.. 16-6-11 <span class="RSN">(97392)</span> 
te tu sammAnitA rAjaMstvayA lokahitArthinA.
pravakShyanti hitaM tAta sarvathA tava bhArata.. 16-6-12 <span class="RSN">(97393)</span> 
indriyANi cha sarvANi vAjivatparipAlaya.
hitAyaiva bhaviShyanti rakShitaM draviNaM yathA.. 16-6-13 <span class="RSN">(97394)</span> 
amAtyAnupadhAtItAnpitR^ipaitAmahA~nshuchIn.
dAntAnkarmasu sarveShu mukhyAnmukhyeShu yojayeH.. 16-6-14 <span class="RSN">(97395)</span> 
chArayethAshcha satataM chArairaviditaH paraiH.
parIkShitairbahuvidhaiH svarAShTreShu pareShu cha.. 16-6-15 <span class="RSN">(97396)</span> 
puraM cha te suguptaM syAddR^iDhaprAkAratoraNam.
aTTATTAlakasambAdhaM ShaTpadaM sarvato disham.. 16-6-16 <span class="RSN">(97397)</span> 
tasya dvArANi sarvANi paryAptAni bR^ihanti cha.
sarvataH suvibhaktAni yantrairArakShitAni cha.. 16-6-17 <span class="RSN">(97398)</span> 
puruShairalamarthaste viditaiH kulashIlataH.
AtmA cha rakShyaH satataM bhojanAdiShu bhArata. 
vihArAhArakAleShu mAlyashayyAsaneShu cha..  16-6-18 <span class="RSN">(97399)</span> 
striyashcha te suguptAH syurvR^iddhairAptairadhiShThitAH.
shIlavadbhiH kulInaishcha vidvadbhishcha yudhiShThira.. 16-6-19 <span class="RSN">(97400)</span> 
mantriNishchaiva kurvIthA dvijAnvidyAvishAradAn.
vinItAMshcha kulInAMshcha dharmArthakushalAnR^ijUn.. 16-6-20 <span class="RSN">(97401)</span> 
taiH sArdhaM mantrayethAstvaM nAtyarthaM bahubhiHka saha.
samastairapi cha vyastairvyapadeshena kenachit.. 16-6-21 <span class="RSN">(97402)</span> 
susaMvR^itaM mantragR^ihaM sthalaM chAruhya mantrayeH.
araNye niHshalAke vA na cha rAtrau katha~nchana.. 16-6-22 <span class="RSN">(97403)</span> 
vAnarAH pakShiNashchaiva ye manuShyAnukAriNaH.
sarve mantragR^ihe varjyA ye chApi jaDapa~NgavaH.. 16-6-23 <span class="RSN">(97404)</span> 
mantrabhede hi ye doShA bhanti pR^ithivIkShitAm.
na te shakyAH samAdhAtuM katha~nchiditi me matiH.. 16-6-24 <span class="RSN">(97405)</span> 
doShAMshcha mantrabhedasya brUyAstvaM mantrimaNDale.
abhede cha guNA rAjanpunaHpunarariMdama.. 16-6-25 <span class="RSN">(97406)</span> 
paurajAnapadAnAM cha shauchashauche yudhiShThira.
yathA syAdviditaM rAjaMstathA kAryaM kurUdvaha.. 16-6-26 <span class="RSN">(97407)</span> 
vyavahArashcha te rAjannityamAptairadhiShThitaH.
yojyastuShTairhitai rAjannityaM chArairanuShThitaH.. 16-6-27 <span class="RSN">(97408)</span> 
parimANaM viditvA cha daNDaM daNDyeShu bhArata.
praNayeyuryathAnyAyaM puruShAste yudhiShThira.. 16-6-28 <span class="RSN">(97409)</span> 
AdAnaruchayashchaiva paradArAbhimarshinaH.
ugradaNDipradhAnAshcha mithyAvyAhAriNastathA.. 16-6-29 <span class="RSN">(97410)</span> 
AkroShTArashcha lubdhAshcha hartAraH sAhasapriyAH.
sabhAvihArabhettAro varNAnAM cha pradUShakAH. 
hiraNyadaNDyA vadhyAshcha kartavyA deshakAlataH..  16-6-30 <span class="RSN">(97411)</span> 
`avarodhabhUmau bhR^ityaishcha pAnaM saha vivarjayet.
AkroshantyanumattAste kalatraM vA.api gR^ihNate.. 16-6-31 <span class="RSN">(97412)</span> 
jighAMsantyapi shastreNa naShTAH krIDanti chotkaTAH.
nAnAkShepA vyAharanti gamyAgamyaM na jAnate.. 16-6-32 <span class="RSN">(97413)</span> 
atipAneni rAjA.api sarvaM koshaM vinAshayet.
vitaredgAyakebhyashcha vR^ithA cha dravyasa~nchayam.. 16-6-33 <span class="RSN">(97414)</span> 
shabdamAtmani doShAMshcha pibedekashcha jAyayA.
yuktyA prakAshamayati suvIryasyi vivR^iddhaye..'  16-6-34 <span class="RSN">(97415)</span> 
prAtareva hi pashyathA ye kuryuH priyakarma te.
ala~NkAramatho bhojyamata UrdhvaM samAchareH.. 16-6-35 <span class="RSN">(97416)</span> 
pashyethAshchi tato yodhAnsadA tvaM pratiharShayan.
dUtAnAM cha charANAM cha pradoShaste sadA bhavet.. 16-6-36 <span class="RSN">(97417)</span> 
sadA chApararAtrAnte bhavetkAryArthanirNayaH.
madhyarAtre vihAraste madhyAhne cha sadA bhavet.. 16-6-37 <span class="RSN">(97418)</span> 
sarve tvaupayikAH kAlAH kAryANAM bharatarShabha.
tathaivAla~NkR^itaH kAle tiShThithA bhUridakShiNaH.. 16-6-38 <span class="RSN">(97419)</span> 
`na vidrAvya cha tiShTheta parihArya vibhUShaNam.
prayojyaM sarvadaiveha ma~NgalyaM pApanAshanam..'  16-6-39 <span class="RSN">(97420)</span> 
chakravattAta kAryANAM paryAyo dR^ishyate sadA.
koshasya nichaye yatnaM kurvIthA nyAyataH sadA. 
vividhasya mahArAja viparItaM vivarjayeH..  16-6-40 <span class="RSN">(97421)</span> 
chArairviditvA shatrUMshcha ye rAj~nAmantaraiShiNaH.
tAnAptaiH puruShairdUrAddhAtayethA narAdhipa.. 16-6-41 <span class="RSN">(97422)</span> 
karma dR^iShTvA.atha bhR^ityAMstvaM varayethAH kurUdvaha.
kArayethAshcha karmANi yuktAyuktairadhiShThitaiH.. 16-6-42 <span class="RSN">(97423)</span> 
senAprANetA cha bhavettava tAta dR^iDhavrataH.
shUraH kleshasahashchaiva hito bhaktashcha pUruShaH.. 16-6-43 <span class="RSN">(97424)</span> 
sarve janapadAshchaiva tava karmANi pANDava.
govadrAsabhavachchaiva kuryurye vyavahAriNaH.. 16-6-44 <span class="RSN">(97425)</span> 
svarandhraM pararandhraM cha sveShu chaiva pareShu cha.
upalakShayitavyaM te nityameva yudhiShThira.. 16-6-45 <span class="RSN">(97426)</span> 
deshajAshchaiva puruShA vikrAntAH sveShu karmasu.
yAtrAbhiranurUpAbhiranugrAhyA hitAstvayA.. 16-6-46 <span class="RSN">(97427)</span> 
guNArthinAM guNaH kAryo viduShA vai janAdhipa.
avichAryAshcha te te syurachalA iva nityashaH.. .. 16-6-47 <span class="RSN">(97428)</span> 
 <span>
iti shrImanmahAbhArate AshramavAsikaparvaNi AshramavAsaparvaNi ShaShTho.adhyAyaH.. 6 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-6-5 abhu~Nkta bhuktavatI.. 7-6-8 aShTA~Nge svAmyamAtyAdiyute.. 7-6-13 rAjyavatparipAlayeti ka.tha.pAThaH.. 7-6-16 aShTA durgoparibhAge sa~nchArasthAnAni. ShaTpadaM ShaDbhiH padaiH padanIyaiH sthAnairyuktam. tena saptaprAkAramiti gamyate. tatra saptamasyAntaHpuratvAt ShaDevAnyeShAM padanIyAni sthAnAni.. 7-6-22 niHshalAke atR^iNe. satR^iNe hyAsannaH parachAro j~nAtumashakya iti.. 7-6-29 AdAnaruchayaH utkochopajIvinaH.. 7-6-36 pradoSho rajanImukhaM dUtAdInAM darshanakAlaH. pradeyaste sadA bhavediti ka.tha.pAThaH.. 7-6-44 gavAdivat AhAramAtravetanAH. vyavahAriNaH kArushilpiprabhR^itayaH..
</span>

</span>
</div>
<h6 class="accordion-header">
AshramavAsikaparva - adhyAya 007</h6>
<div class="accordion-content">
<h3>.. shrIH ..</h3>
<h2>
16.7. adhyAyaH 007 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa yudhiShThiraMprati rAjanItikathanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-7-1x"
name="AzramavAsika-16-7-1x"><!--anchor--></a>dhR^itarAShTra uvAcha.
</span>
maNDalAni cha budhyethAH pareShAmAtmanastathA.
udAsInaguNAnAM cha madhyasthAnAM cha bhArata.. 16-7-1 <span class="RSN">(97429)</span> 
chaturNAM shatrujAtAnAM sarveShAmAtatAyinAm.
mitraM chAmitramitraM cha boddhavyaM te.arikarshana.. 16-7-2 <span class="RSN">(97430)</span> 
atha nAnAjanapadA durgANi vividhAni cha.
balAni cha kurushreShTha bhavatyeShAM yathechChakam.. 16-7-3 <span class="RSN">(97431)</span> 
te cha dvAdasha kaunteya rAjAno vividhAtmakAH.
mantripradhAnAshcha guNAH ShaShTirdvAdasha cha prabho.. 16-7-4 <span class="RSN">(97432)</span> 
etanmaNDalamityAhurAchAryA nItikovidAH.
atra ShADguNyamAchattaM yudhiShThira nibodha tat.. 16-7-5 <span class="RSN">(97433)</span> 
vR^iddhikShayau cha vij~neyau sthAnaM cha kurusattama.
dvisaptatyAM mahAbAho tataH ShADguNyajA guNAH.. 16-7-6 <span class="RSN">(97434)</span> 
yathA svapakSho balavAnparapakShastathA balaH.
vigR^ihya shatrUnkaunteya yAyAtkShitipatistadA.. 16-7-7 <span class="RSN">(97435)</span> 
yadA pare cha balinaH svapakShashchaiva durbalaH.
sArdhaM vidvAMstadA kShINaH paraiH sandhiM masAshrayet.. 16-7-8 <span class="RSN">(97436)</span> 
dravyANAM sa~nchayashchaiva kartavyaH sumahAMstathA.
yadA samarthA yAnAya nachireNaiva bhArata.. 16-7-9 <span class="RSN">(97437)</span> 
tadA sarvaM vidheyaM syAtsthAnena cha vichArayet.
bhUmiralpaphalA deyA viparItasya bhArata.. 16-7-10 <span class="RSN">(97438)</span> 
hiraNyarUpyabhUyiShThaM mitraM kShINamakoshabhR^it.
viparItaM nigR^ihNIyAtsvayaM sandhivishAradaH.. 16-7-11 <span class="RSN">(97439)</span> 
sandhyarthaM rAjaputraM vA lipsethA bharatarShabha.
viparItaM na tachChreyaH putra kasyAMchidApadi.. 16-7-12 <span class="RSN">(97440)</span> 
tasyAH pramokShe yatnaM cha kuryAH sopAyamantravit.
prakR^itInAM cha rAjendra rAjA dInAnvibhAvayet.. 16-7-13 <span class="RSN">(97441)</span> 
krameNi yugapadbudhvA vyasanAnAM balAbalam.
pIDanaM staMbhanaM chaiva koshabha~Ngastathaiva cha.. 16-7-14 <span class="RSN">(97442)</span> 
kAryaM yatnena shatrUNAM svarAjyaM rakShatA svayam.
na cha hiMsyo.abhyupagataH sAmanto vR^iddhimichChatA.. 16-7-15 <span class="RSN">(97443)</span> 
kaunteya taddhitaM te syAtpR^ithivIM vijigIShataH.
guNAnAM bhedane yogamIpsethAH saha mantribhiH.. 16-7-16 <span class="RSN">(97444)</span> 
sAdhusa~NgrahaNAchchaiva pApanigrahaNAttathA.
AtmasAtkaraNe nityaM pAlanAni gR^ihe tathA. 
durbalAshchaiva satataM nAnveShTavyA balIyasA..  16-7-17 <span class="RSN">(97445)</span> 
tiShThethA rAjashArdUla vaitasIM vR^ittimAsthitaH.
yadyenamabhiyAyAchcha balavAndurbala nR^ipaH.  16-7-18 <span class="RSN">(97446)</span> 
sAmAdibhirupAyaistaM krameNi vinivartayeH.
ashaknuvaMshcha yuddhAya niShpatetsaha mantribhiH.. 16-7-19 <span class="RSN">(97447)</span> 
koshena paurairdaNDena ye chAsya priyakAriNaH.
asambhave tu sarvasya yathA mukhyena niShpatet. 
krameNAnena mokShaH syAchCharIraM prati kevalam.. ..  16-7-20 <span class="RSN">(97448)</span> 
 <span>
iti shrImanmahAbhArate AshramavAsikaparvaNi AshramavAsaparvaNi saptamo.adhyAyaH.. 7 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-7-1 maNDalAni arirmitramityAdIni.. 7-7-3 yathechChakaM parairbhedyatvamabhedyatvaM cha bhavati tasmAdavahitastiShThet. tathAmAtyA janapadA iti jha.pAThaH. bhavatyeShAM svakaM paramiti tha.pAThaH.. 7-7-4 dvAdasha chatvAraH shatrujAtAH. ShaT AtatAyinaH. mitraM amitramitraM cheti ShaShTirguNAH. kR^iShyAdInyaShTau saMdhAnakarmANi. bAlAdayo viMshatirasaMdheyA. nAstikyAdayashchaturdasha doShAH. mantrAdInyaShTAdasha tIrthAnIti. eteShu kechit hAnArthaM j~nAtavyAH kechidupAdAnArtham.. 7-7-5 tataH ShA~NguNyachAriNa iti ka.tha.pAThaH.. 7-7-6 dravyANAM sa~nchaye chaiva yatnaH kAryaH sadA bhavet iti ka.pAThaH.. 7-7-9 dInAn andhavadhirAdIn vibhAvayetpUjayet.. 7-7-13 enaM tvAm
</span>

</span>
</div>
<h6 class="accordion-header">
AshramavAsikaparva - adhyAya 008</h6>
<div class="accordion-content">
<h3>.. shrIH ..</h3>
<h2>
16.8. adhyAyaH 008 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa yudhiShTharaMprati rAjanItikathanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-8-1x"
name="AzramavAsika-16-8-1x"><!--anchor--></a>dhR^itarAShTra uvAcha.
</span>
sandhivigrahamapyatra pashyethA rAjasattama.
dviyoniM vividhopAyaM bahukalpaM yudhiShThira.. 16-8-1 <span class="RSN">(97449)</span> 
kauravya paryupAsIthAH sthitvA dvaividhyamAtmanaH.
tuShTapuShTajanaH shatrurarthavAniti cha smaret.. 16-8-2 <span class="RSN">(97450)</span> 
paryupAsanakAle tu viparItaM vidhIyate.
AmardakAle rAjendra vyavasAyastato.aparaH.. 16-8-3 <span class="RSN">(97451)</span> 
vyasanaM bhedanaM chaiva shatrUNAM kArayettataH.
karShaNaM bhIShaNaM chaiva yuddhe chaiva bahukShayam.. 16-8-4 <span class="RSN">(97452)</span> 
prayAsyamAno nR^ipatistrividhaM parichintayet.
Atmanashchaiva shatroshcha shaktiM shAstravishAradaH.. 16-8-5 <span class="RSN">(97453)</span> 
utsAhaprabhushaktibhyAM mantrashaktyA cha bhArata.
upapanno nR^ipo yAyAdviparItaM cha varjayet.. 16-8-6 <span class="RSN">(97454)</span> 
AdadIta balaM rAjA maulaM mitrabalaM tathA.
aTavIbalaM bhR^itaM chaiva tatA shreNIbalaM prabho.. 16-8-7 <span class="RSN">(97455)</span> 
`mitrAmitrabalaM rAjannyAyAdvR^iddhyudaye dhR^itaH.'
tatra mitrabalaM rAjanmaulaM chaiva vishiShyate. 
shreNIbalaM bhR^itaM chaiva tulye eveti me matiH..  16-8-8 <span class="RSN">(97456)</span> 
tathA.a.achArabalaM chaiva parasparasamaM nR^ipa.
vij~neyaM balakAleShu rAj~nA kAla upasthite.. 16-8-9 <span class="RSN">(97457)</span> 
ApadashchApi boddhavyA bahurUpA narAdhipa.
bhavanti rAj~nA kauravya yAstAH pR^ithagataH shR^iNu.. 16-8-10 <span class="RSN">(97458)</span> 
vikalpA bahudhA rAjannApadAM pANDunandana.
sAmAdibhirupanyasya gamayettAnnR^ipaH sadA.. 16-8-11 <span class="RSN">(97459)</span> 
yAtrAM gachChedbalairyukto rAjA ShaDbhiH paraMtapa.
yuktashcha deshakAlAbhyAM balairAtmaguNaistathA.. 16-8-12 <span class="RSN">(97460)</span> 
hR^iShTapuShTabalo gachChedrAjA vR^iddhyudaye rataH.
akR^ishashchApyatho yAyAdanR^itAvapi pANDava.. 16-8-13 <span class="RSN">(97461)</span> 
tUNAshmAnaM vAjirathapravAhAM
dhvajadrumaiH saMvR^itakUlarodhasam. 
padAtinAgairbahukardamAM nadIM
sapatnAnAshe nR^ipatiH prayojayet..  16-8-14 <span class="RSN">(97462)</span> 
athopapattyA shakaTaM padmavajraM cha bhArata.
ushanA veda yachChAstraM tatraitadvihitaM vibho.. 16-8-15 <span class="RSN">(97463)</span> 
chArayitvA parabalaM kR^itvA svabaladarshanam.
svabhUmau yojayedyuddhaM parabhUmau tathaiva cha.. 16-8-16 <span class="RSN">(97464)</span> 
balaM prasAdayedrAjA nikShipedbalano narAn.
j~nAtvA svaviShayaM tatra sAmAdibhirupakramet.. 16-8-17 <span class="RSN">(97465)</span> 
sarvathaiva mahArAja sharIraM dhArayediha.
pretya cheha cha kartavyamAtmaniHshreyasaM param.. 16-8-18 <span class="RSN">(97466)</span> 
evaM kurva~nshubhA vAcho loke.asmi~nshR^iNu te nR^ipa.
pretya svargamavApnoti prajA dharmeNi pAlayan.. 16-8-19 <span class="RSN">(97467)</span> 
evaM tvayA kurushreShTha vartitavyaM prajAsu vai.
ubhayorlokayostAta prAptaye nityameva hi.. 16-8-20 <span class="RSN">(97468)</span> 
bhIShmeNa sarvamuktosi kR^iShNena vidureNa cha.
mayA.apyavashyaM vaktavyaM prItyA te nR^ipasattama.. 16-8-21 <span class="RSN">(97469)</span> 
etatsarvaM yathAnyAyaM kurvIthA bhUridakShiNa.
priyastathA prajAnAM tvaM svarge sukhamavApsyasi.. 16-8-22 <span class="RSN">(97470)</span> 
ashvamedhasahasreNa yo yajetpR^ithivIpatiH.
pAlayedvA.api dharmeNi prajAstulyaM phalaM labhet.. .. 16-8-23 <span class="RSN">(97471)</span> 
 <span>
iti shrImanmahAbhArate AshramavAsikaparvaNi AshramavAsaparvaNi aShTamo.adhyAyaH.. 8 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-8-1 prabalapratiyogikau durbalapratiyogikau cheti dviyonI saMdhivigrahau.. 7-8-2 sthitvA sthiro bhUtvA. dvaividhyaM balAbalaM j~nAtvA shatruM paryupAssveti bhAvaH. smarejjayopAyaM vichArayenna tvakasmAtprayAyAt. jitvA dvividhamAtmaneti ka.pAThaH.. 7-8-3 viparItamatuShTapuShTabalaM prayAyAdityarthaH.. 7-8-4 gamanaM vedanaM chaiveti tha.pAThaH.. 7-8-7 maulaM dhanabalam.. 7-8-13 anR^itau akAle.api shishirAdau.. 7-8-15 shakaTAdayo vyUhavisheShAH.. 7-8-16 sAdhayitvA parabalaM kR^itvA cha balamarShaNam iti ka.tha.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 009</h6>
<div class="accordion-content">
<h3>.. shrIH ..</h3>
<h2>
16.9. adhyAyaH 009 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTeNa yudhiShThirAtsakalapaurajanAnayanena svasya vanajigamiShAnivedanapUrvakaM tAnprAta tadabhyanuj~nAnaprArthanA.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-9-1x"
name="AzramavAsika-16-9-1x"><!--anchor--></a>yudhiShThira uvAcha.
</span>
evametatkariShyAmi yathA.a.attha pR^ithivIpate.
bhUyashchaivAnushAsyo.ahaM bhavatA pArthivarShabha.. 16-9-1 <span class="RSN">(97472)</span> 
bhIShme svargamanuprApto gate cha madhusUdane.
vidure saMjaye chaiva ko.anyo mAM vaktumarhati.. 16-9-2 <span class="RSN">(97473)</span> 
yattu mAmanushAstIha bhavAnadya hite sthitaH.
kartAsmi tanmahIpAla nirvR^ito bhava pArthiva.. 16-9-3 <span class="RSN">(97474)</span> 
<span class="speak">vaishampAyana uvAcha. 16-9-4x <span class="RSN">(8039)</span> </span>
evamuktaH sa rAjarShirdharmarAjena dhImatA.
kaunteyaM samanuj~nAtumiyeSha bharatarShabha.. 16-9-4 <span class="RSN">(97475)</span> 
putra vishrAmyatAM tAvanmamApi balavA~nshramaH.
ityuktvA prAvishadrAjA gAndhAryA bhavanaM tadA.. 16-9-5 <span class="RSN">(97476)</span> 
tamAsanagataM devI gAndhArI dharmachAriNI.
uvAcha kAle kAlaj~nA prajApatisamaM patim.. 16-9-6 <span class="RSN">(97477)</span> 
anuj~nAtaH svayaM tena vyAseni tvaM maharShiNA.
yudhiShThirasyAnumate kadA.araNyaM gamiShyasi.. 16-9-7 <span class="RSN">(97478)</span> 
<span class="speak">dhR^itarAShTra uvAcha. 16-9-8x <span class="RSN">(8040)</span> </span>
gAndhAryahamanuj~nAtaH svayaM pitrA mahAtmanA.
yudhiShThirasyAnumate gantAsmi nachirAdvanam.. 16-9-8 <span class="RSN">(97479)</span> 
ahaM hi tAvatsarveShAM teShAM durdyUtadevinAm.
putrANAM dAtumichChAmi pretyabhAvAnugaM vasu. 
sarvaprakR^ititisAnnidhyaM kArayitvA svaveshmani..  16-9-9 <span class="RSN">(97480)</span> 
<span class="speak">vaishampAyana uvAcha. 16-9-10x <span class="RSN">(8041)</span> </span>
ityuktvA dharmarAjAya preShayAmAsa vai tadA.
sa cha tadvachanAtsarvaM samAninye mahIpatiH.. 16-9-10 <span class="RSN">(97481)</span> 
tataH pratItamanaso brAhmaNAH kurujA~NgalAH.
kShatriyAshchaiva vaishyAshcha shUdrAshchaiva samAyayuH.. 16-9-11 <span class="RSN">(97482)</span> 
tato niShkramya nR^ipatistasmAdantaHkapurAttadA.
daddashe taM janaM sarvaM sarvAshcha prakR^itIstathA.. 16-9-12 <span class="RSN">(97483)</span> 
samavetAMshcha tAnsarvAnpaurA~njAnapadAMstathA. 
tAnAgatAnabhiprekShya samastaM cha suhR^i~njanam..  16-9-13 <span class="RSN">(97484)</span> 
brAhmaNAMshcha mahIpAla nAnAdeshasamAgatAn.
uvAcha matimAnrAjA dhR^itarAShTro.ambikAsutaH.. 16-9-14 <span class="RSN">(97485)</span> 
bhavantaH kuruvashchaiva chirakAlaM sahoShitAH.
parasparasya suhR^idaH parasparahite ratAH.. 16-9-15 <span class="RSN">(97486)</span> 
yadidAnImahaM brUyAmasminkAla upasthite.
tathA bhavadbhiH kartavyamavichArya vacho mama.. 16-9-16 <span class="RSN">(97487)</span> 
araNyagamane buddhirgAndhArIsahitasya me.
vyAsasyAnumate rAj~nastathA kuntIsutasya me.. 16-9-17 <span class="RSN">(97488)</span> 
bhavantopyanujAnantu mAnyA vo.abhUdvichAraNA..  16-9-18 <span class="RSN">(97489)</span> 
asmAkaM bhavatAM chaiva yeyaM prItirhi shAshvatI.
na cha sA.anyeShu desheShu rAj~nAmiti matirmama.. 16-9-19 <span class="RSN">(97490)</span> 
shAntosmi vayasA.anena tathA putravinAkR^itaH.
upavAsakR^ishashchAsmi gAndhArIsahito.anaghAH.. 16-9-20 <span class="RSN">(97491)</span> 
yudhiShThiragate rAjye prAptashchAsmi sukhaM mahat.
manye duryodhanaishvaryAdvishiShTaM bahubhirguNaiH.. 16-9-21 <span class="RSN">(97492)</span> 
mama chAndhasya vR^iddhasya hataputrasya kA gatiH.
R^ite vanaM mahAbhAgAstanmA.anuj~nAtumarhatha.. 16-9-22 <span class="RSN">(97493)</span> 
tasya tadvachanaM shrutvA sarve te kurujA~NgalAH.
bAppasaMdigdhayA vAchA rurudurbharatarShabha.. 16-9-23 <span class="RSN">(97494)</span> 
tAnavibruvataH ki~nchitsarvA~nshokaparAyaNAn.
punareva mahAtejA dhR^itarAShTro.abravIdidam.. .. 16-9-24 <span class="RSN">(97495)</span> 
 <span>
iti shrImanmahAbhArate AshramavAsikaparvaNi AshramavAsaparvaNi navamo.adhyAyaH.. 9 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 010</h6>
<div class="accordion-content">
<h3>.. shrIH ..</h3>
<h2>
16.10. adhyAyaH 010 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa paurAnprati duryodhanapakShapAtena svakR^itApanayakShamApanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-10-1x"
name="AzramavAsika-16-10-1x"><!--anchor--></a>dhR^itarAShTra uvAcha.
</span>
shAntanuH pAlayAmAsa yathAvadvasudhAmimAm.
tathA vichitravIryashcha bhIShmeNa paripAlitaH. 
pAlayAmAsa nastAto viditaM vo na saMshayaH..  16-10-1 <span class="RSN">(97496)</span> 
yathA cha pANDurbhAtA me dayito bhavatAmabhUt.
sa chApi pAlayAmAsa yathAvattachcha vettha ha.. 16-10-2 <span class="RSN">(97497)</span> 
`anantaraM hi pitaramanuj~nAto yudhiShThiraH.
nAtra ki~nchinmR^iShA jAtu bhAShateti matirmama..'  16-10-3 <span class="RSN">(97498)</span> 
mayA cha bhavatAM samyak shushrUShA yA kR^itA.anaghAH.
asamyagvA mahAbhAgAstatkShantavyamatandritaiH.. 16-10-4 <span class="RSN">(97499)</span> 
yadA duryodhanenedaM bhuktaM rAjyamakaNTakam.
api tatra na vo mando durbuddhiraparAddhavAn.. 16-10-5 <span class="RSN">(97500)</span> 
tasyAparAdhAddurbuddherabhimAnAnmahIkShitAm.
vimardaH sumahAnAsIdanayAtsvakR^itAdatha. 
`ghAtitAH kauraveyAshcha pR^ithivI cha vinAshitA..'  16-10-6 <span class="RSN">(97501)</span> 
tanmayA sAdhu vA.apIdaM yadi vA.asAdhu vai kR^itam.
tadvo hR^idi na kartavyaM mayA baddho.ayama~njaliH.. 16-10-7 <span class="RSN">(97502)</span> 
vR^iddho.ayaM hataputro.ayaM duHkhito.ayaM narAdhipaH.
pUrvarAj~nAM cha putro.ayamiti kR^itvA.anujAnatha.. 16-10-8 <span class="RSN">(97503)</span> 
iyaM cha kR^ipaNA vR^iddhA hataputrA tapasvinI.
gAndhArI putrashokArtA tulyaM yAchati vo mayA.. 16-10-9 <span class="RSN">(97504)</span> 
hataputrAvimau vR^iddhau viditvA duHkhitau tathA.
anujAnIta bhadraM vo vrajAva sharaNaM cha vaH.. 16-10-10 <span class="RSN">(97505)</span> 
ayaM cha kauravo rAjA kuntIputro yudhiShThiraH.
sarvairbhavadbhirdravyaH sameShu viShameShu cha. 
na jAtu viShamaM chaiva gamiShyati kadAchana..  16-10-11 <span class="RSN">(97506)</span> 
chatvAraH sachivA yasya bhrAtaro vipulaujasaH.
lokakapAlasamA hyete sarvadharmArthadarshinaH.. 16-10-12 <span class="RSN">(97507)</span> 
`chaturNAM lokapAlAnAM madhye viparivartate.'
brahmeva bhagavAneSha sarvabhUtajagatpatiH..  16-10-13 <span class="RSN">(97508)</span> 
`evameva mahAbAhurbhImArjunayamairvR^itaH.'
yudhiShThiro mahAtejA bhavataH pAlayiShyati..  16-10-14 <span class="RSN">(97509)</span> 
avashyameva vaktavyamiti kR^itvA bravImi vaH.
eSha nyAso mayA dattaH sarveShAM vo yudhiShThiraH. 
bhavanto.asya cha vIrasya nyAsabhUtAH kR^itA mayA..  16-10-15 <span class="RSN">(97510)</span> 
yadeva taiH kR^itaM ki~nchidvyalIkaM vaH sutairmama.
yadanyeni madIyena tadanuj~nAtumarhatha.. 16-10-16 <span class="RSN">(97511)</span> 
bhavadbhirna hi me manyuH kR^itapUrvaH katha~nchana.
atyantagurubhaktAnAmeSho.a~njaliridaM namaH.. 16-10-17 <span class="RSN">(97512)</span> 
teShAmasthirabuddhInAM lubdhAnAM kAmachAriNAm.
kR^ite yAche.adya vaH sarvAngAndhArIsahito.anaghAH.. 16-10-18 <span class="RSN">(97513)</span> 
ityuktAMstena te sarve paurajAnapadA janAH.
nochurbAShpakalAH ki~nchidvIkShAMchakruH parasparam.. .. 16-10-19 <span class="RSN">(97514)</span> 
 <span>
iti shrImanmahAbhArate AshramavAsikaparvaNi AshramavAsaparvaNi dashamo.adhyAyaH.. 10 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-10-7 na kartavyamanuj~nAtumihArhatheti ka.Ta.tha.pAThaH.. 7-10-16 anyena bhR^ityena. anuj~nAtuM kShantum..
</span>

</span>
</div>
</div>
<h6 class="accordion-header">
AshramavAsikaparva - adhyAya 011</h6>
<div class="accordion-content">
<h3>.. shrIH ..</h3>
<h2>
16.11. adhyAyaH 011 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
paurajanairbrAhmaNamukhena dhR^itarAShTraMprati samAshvAsanapUrvakaM kR^ichChreNi vanagamanAbhyanuj~nAnam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-11-1x"
name="AzramavAsika-16-11-1x"><!--anchor--></a>vaishampAyana uvAcha.
</span>
evamuktAstu te tena paurajAnapadA janAH.
vR^iddhena rAj~nA kauravya naShTasaMj~nA ivAbhavan.. 16-11-1 <span class="RSN">(97515)</span> 
tUShNIMbhUtAMstatastAMstu vAShpakaNThAnmahIpatiH.
dhR^itarAShTro mahIpAlaH punarevAbhyabhAShata.. 16-11-2 <span class="RSN">(97516)</span> 
vR^iddhaM cha hataputraM cha dharmapatnyA sahAnayA.
vilapantaM bahuvidhaM kR^ipaNaM chaiva sattamAH.. 16-11-3 <span class="RSN">(97517)</span> 
pitrA svayamanuj~nAtaM kR^iShNadvaipAyanena vai.
vanavAsAya dharmaj~nA dharmajena nR^ipeNa ha.. 16-11-4 <span class="RSN">(97518)</span> 
sohaM punaHpunaryAche shirasA.avanato.anaghAH.
gAndhAryA sahitaM tanmAM samanuj~nAtumarhatha.. 16-11-5 <span class="RSN">(97519)</span> 
<span class="speak">vaishampAyana uvAcha. 16-11-6x <span class="RSN">(8042)</span> </span>
tachChrutvA kururAjasya vAkyAni karuNAni te.
ruruduH sarvasho rAjansametAH kurujA~NgalAH.. 16-11-6 <span class="RSN">(97520)</span> 
uttarIyaiH karaishchApi saMChAdya vadanAni te.
ruruduH shokasaMtaptA muhUrtaM pitR^imAtR^ivat.. 16-11-7 <span class="RSN">(97521)</span> 
hR^idayaiH shUnyabhUtaiste dhR^itarAShTrapravAsajam.
duHkhaM saMdhArayanto hi naShTasaMj~nA havAbhavan.. 16-11-8 <span class="RSN">(97522)</span> 
te vinIya tamAyAsaM dhR^itarAShTraviyogajam.
shanaiH shanaistadA.anyonyamabruvansvamatAnyuta.. 16-11-9 <span class="RSN">(97523)</span> 
tataH sa~nchintya te sarve vAkyAnyatha samAsataH.
ekasminbrAhmaNe kAryamAvesyochurnarAdhipam.. 16-11-10 <span class="RSN">(97524)</span> 
tataH svAcharaNo vipraH sammato.arthavishAradaH.
sambhAvyo bahvR^icho rAjanvaktuM samupachakrame.. 16-11-11 <span class="RSN">(97525)</span> 
anumAnya mahArAjaM sadaH samanubhAShya cha.
vipraH pragalbho medhAvI sa rAjAnamuvAcha ha.. 16-11-12 <span class="RSN">(97526)</span> 
rAjanvAkyaM janasyAsya mayi sarvaM samarpitam.
vakShyAmi tadahaM vIra tajjuShasva napAdhipa.. 16-11-13 <span class="RSN">(97527)</span> 
yathA vadasi rAjendra sarvametattathA vibho.
nAtra mithyA vachaH ki~nchitsuhR^ittvaM naH parasparam.. 16-11-14 <span class="RSN">(97528)</span> 
na jAtvasya cha vaMshasya rAj~nAM kashchitkadAchana.
rAjA.a.asIdyaH prajApAlaH prajAnAmapriyo.abhavat.. 16-11-15 <span class="RSN">(97529)</span> 
pitR^ivanmAtR^ivachchaiva bhavantaH pAlayanti naH.
na cha duryodhanaH ki~nchidayuktaM kR^itavAnnR^ipaH.. 16-11-16 <span class="RSN">(97530)</span> 
`priyANi kurvansarveShAmanuvR^ittyarthamudyataH.'
yathA bravIti dharmAtmA muniH satyavatIsutaH. 
tathA kuru mahArAja sa hi naH paramo guruH..  16-11-17 <span class="RSN">(97531)</span> 
tyaktA vayaM tu bhavatA duHkhashokaparAyaNAH.
bhaviShyAmashchiraM rAjanbhavadguNashatairhR^itAH.. 16-11-18 <span class="RSN">(97532)</span> 
yathA shantanunA guptA rAj~nA chitrA~Ngadena cha.
bhIShmavIryopagUDhena pitrA tava cha pArthiva. 
bhavadbuddhiyujA chaivi pANDunA pR^ithivIkShitA..  16-11-19 <span class="RSN">(97533)</span> 
tathA duryodhanenApi rAj~nA suparipAlitAH.
na svalpamapi putraste vyalIkaM kR^itavAnnR^ipa.  16-11-20 <span class="RSN">(97534)</span> 
pitarIva suvishvastAstasminnapi narAdhipe.
vayasA sma yathA samyagbhavato viditaM tathA.. 16-11-21 <span class="RSN">(97535)</span> 
tathA varShasahasrANi kuntIputreNa dhImatA.
pAlyamAnA dhR^itimatA sukhaM vindAmahe nR^ipa.. 16-11-22 <span class="RSN">(97536)</span> 
rAjarShINAM purANAnAM bhavatAM puNyakarmaNAm.
kurusaMvaraNAdInAM bharatasya cha dhImataH.. 16-11-23 <span class="RSN">(97537)</span> 
vR^ittaM samanuyAtyeSha dharmAtmA bhUridakShiNaH.
nAtra vAchyaM mahArAja susUkShmamapi vidyate.. 16-11-24 <span class="RSN">(97538)</span> 
uShitAH sma sukhaM nityaM bhavatA paripAlitAH.
susUkShmaM cha vyalIkaM te saputrasya na vidyate.. 16-11-25 <span class="RSN">(97539)</span> 
yattu j~nAtivimarde.asminnAttha duryodhanaM prati.
bhantamanuneShyAmi tatrApi kurunandana.. 16-11-26 <span class="RSN">(97540)</span> 
na tadduryodhanakR^itaM na cha tadbhavatA kR^itam.
na karNasaubalAbhyAM cha kuravo yatkShayaM gatAH.. 16-11-27 <span class="RSN">(97541)</span> 
daivaM tattu vijAnImo yanna shakyaM prabAdhitum.
daivaM puruShakAreNi na shakyamapi bAdhitum.. 16-11-28 <span class="RSN">(97542)</span> 
akShauhiNyo mahArAja dashAShTau cha samAgatAH.
aShTAdashAhena hatAH kurubhiryodhapu~NgavaiH.. 16-11-29 <span class="RSN">(97543)</span> 
bhIShmadroNakR^ipAdyaishcha karNena cha mahAtmanA.
yuyudhAnena vIreNa dhR^iShTadyumnena chAhave.. 16-11-30 <span class="RSN">(97544)</span> 
chaturbhiH pANDuputraishcha bhImArjunayamaistathA.
na cha kShayo.ayaM nR^ipate krate daivabalAdabhUt.. 16-11-31 <span class="RSN">(97545)</span> 
avashyameva sa~NgrAme kShatriyeNa visheShataH.
kartavyaM nidhanaM kAle martavyaM kShatrabandhunA.. 16-11-32 <span class="RSN">(97546)</span> 
tairiyaM puruShavyAghrairvidyAbAhubalAnvitaiH.
pR^ithivI nihatA sarvA sahayA sarathadvipA.. 16-11-33 <span class="RSN">(97547)</span> 
na sa rAj~nAM vadhe sUnuH kAraNaM te mahAtmanAm.
na bhavAnna cha te bhR^ityA na karNo na cha saubalaH.. 16-11-34 <span class="RSN">(97548)</span> 
yadvishastAH kurushreShTha rAjAnashcha sahasrashaH.
sarvaM daivakR^itaM viddhi kotra kiM vaktumarhati.. 16-11-35 <span class="RSN">(97549)</span> 
gururmato bhavAnasya kR^itsnasya jagataH prabhuH.
dharmAtmAnamatastubhyamanujAnImahe sutam.. 16-11-36 <span class="RSN">(97550)</span> 
labhatAM vIralokaM sa sasahAyo narAdhipaH.
dvijAgryaiH samanuj~nAtastridive modatAM sukham.  16-11-37 <span class="RSN">(97551)</span> 
prApsyate cha bhavAnpuNyaM dharme cha satataM sthitaH.
veda dharmaM mahAbAho laukyaM vaidikameva cha.. 16-11-38 <span class="RSN">(97552)</span> 
dR^iShTApadAnAshchAsmAbhiH pANDavAH puruSharShabhAH.
samarthAstridivasyApi pAlane kiM punaH kShiteH.. 16-11-39 <span class="RSN">(97553)</span> 
anuvartsyanti vA dhImansameShu viShameShu cha.
prajAH kurukulashreShTha pANDavA~nshIlabhUShaNAn.. 16-11-40 <span class="RSN">(97554)</span> 
brahmadeyAgrahArAMshcha pAribarhAMshcha pArthivaH.
pUrvarAjAtisargAMshcha pAlayatyeva pANDavaH.. 16-11-41 <span class="RSN">(97555)</span> 
dIrghadarshIM mR^idurdAntaH sadA vaishravaNo yathA.
akShudrasachivashchAyaM kuntIputro mahAmanAH.. 16-11-42 <span class="RSN">(97556)</span> 
apyamitre dayAvAMshcha shuchishcha bharatarShabhaH.
R^iju pashyati medhAvI putravatpAti naH sadA.. 16-11-43 <span class="RSN">(97557)</span> 
vipriyaM cha janasyAsya saMsargAddharmajasya vai.
na kariShyanti rAjarShe tathA bhImArjunAdayaH.. 16-11-44 <span class="RSN">(97558)</span> 
mandA mR^iduShu kauravya tIkShNeShvAshIviShopamAH.
vIryavanto mahAtmAnaH paurANAM cha hite ratAH.. 16-11-45 <span class="RSN">(97559)</span> 
na kuntI na cha pA~nchAlI na cholUpI na sAtvatI.
asmi~njane kariShyanti pratikUlAni karhichit.. 16-11-46 <span class="RSN">(97560)</span> 
bhavatkR^itamimaM snehaM yudhiShThiravivardhitam.
na pR^iShThataH kariShyanti paurA jAnapadA janAH.. 16-11-47 <span class="RSN">(97561)</span> 
adharmiShThAnapi sataH kuntIputrA mahArathAH.
mAnavAnpAlayiShyanti bhUtvA dharmaparAyaNAH.. 16-11-48 <span class="RSN">(97562)</span> 
sa rAjanmAnasaM duHkhamapanIya yudhiShThirAt.
kuru kAryANi dharmyANi namaste puruSharShabha.. 16-11-49 <span class="RSN">(97563)</span> 
<span class="speak">vaishampAyana uvAcha. 16-11-50x <span class="RSN">(8043)</span> </span>
tasya tadvachanaM dharmyamanumAnya guNottaram.
sAdhusAdhviti sarvaH sa janaH pratigR^ihItavAn.. 16-11-50 <span class="RSN">(97564)</span> 
dhR^itarAShTrAshcha tadvAkyamabhipUjya punaHpunaH.
visarjayAmAsa tadA prakR^itIstu shanaiHshanaiH.. 16-11-51 <span class="RSN">(97565)</span> 
sa taiH sampUjito rAjA shivenAvekShitastathA.
prA~njaliH pUjayAmAsa taM janaM bharatarShabha.. 16-11-52 <span class="RSN">(97566)</span> 
tato vivesha bhavanaM gAndhAryA sahito nijam.
AgatAyAM cha sharvaryAM sukhaM shete narAdhipaH.. .. 16-11-53 <span class="RSN">(97567)</span> 
 <span>
iti shrImanmahAbhArate AmashravAsikaparvaNi AshramavAsaparvaNi ekAdasho.adhyAyaH.. 11 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 012</h6>
<div class="accordion-content">
<h3>.. shrIH ..</h3>
<h2>
16.12. adhyAyaH 012 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa bhIShmaduryodhanAdInAM shrAddhadAnAya viduramukhAdyudhiShThiraMprati dravyayAchanam.. 1 .. tachChravaNena vimanAyamAbhIme tadbhAdaj~nenArjunena tamprati dravyayAchane bhImena dhR^itarAShTrApanayAnusmAraNapUrvakaM tadana~NgIkaraNam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-12-1x"
name="AzramavAsika-16-12-1x"><!--anchor--></a>vaishampAyana uvAcha.
</span>
tato rajanyAM vyuShTAyAM dhR^itarAShTroM.abikAsutaH.
viduraM preShayAmAsa yudhiShThiraniveshanam.. 16-12-1 <span class="RSN">(97568)</span> 
sa gatvA rAjavachanAduvAchAchyutamIshvaram.
yudhiShThi mahAtejAH sarvabuddhimatAMvaraH.. 16-12-2 <span class="RSN">(97569)</span> 
dhR^itarAShTro mahArAjo vanavAsAya dIkShitaH.
gamiShyati vanaM rAjannAgatAM kArtikImimAm.. 16-12-3 <span class="RSN">(97570)</span> 
sa tvAM kurukulashreShTha ki~nchirthamabhIpsati.
shrAddhamichChati dAtuM sa gA~Ngeyasya mahAtmanaH.. 16-12-4 <span class="RSN">(97571)</span> 
droNasya somadattasya bAhlIkasya cha dhImataH.
putrANAM chaiva sarveShAM ye chAnye suhR^ido hatAH. 
yadi chApyanujAnIShe saindhavApashadasya cha..  16-12-5 <span class="RSN">(97572)</span> 
etachChrutvA tu vachanaM vidurasya yudhiShThiraH.
hR^iShTaHka sampUjayAmAsa guDokeshashcha pANDavaH.. 16-12-6 <span class="RSN">(97573)</span> 
na cha bhImo ddaDhakrodhastadvacho jagR^ihe tadA.
vidurasya mahAtejA duryodhanakR^itaM smaran.. 16-12-7 <span class="RSN">(97574)</span> 
abhiprAyaM viditvA tu bhImatasenasya phalgunaH.
kirITI ki~nchidAnamya tamuvAcha nararShabham.. 16-12-8 <span class="RSN">(97575)</span> 
bhIma rAjA pitA vR^iddho vanavAsAya dIkShitaH.
dAtumichChati sarveShAM suhR^idAmaurdhvadehikam.. 16-12-9 <span class="RSN">(97576)</span> 
bhavatA nirjitaM vittaM dAtumichChati kauravaH.
bhIShmAdInAM mahAbAho tadanuj~nAtumarhasi.. 16-12-10 <span class="RSN">(97577)</span> 
diShTyA tvadya mahAbAho dhR^itarAShTraH prayAchate.
yAchito yaH purA.asmAbhiH pashya kAlasya paryayam.. 16-12-11 <span class="RSN">(97578)</span> 
yosau pR^ithivyAH kR^itsnAyA bhartA bhUtvA narAdhipaH.
parairvinihatAmAtyo vanaM gantumabhIpsati.. 16-12-12 <span class="RSN">(97579)</span> 
mA te.anyatpuruShavyAghra dAnAdbhavatu darshanam.
ayashasyamato.anyatsyAdadharmashcha mahAbhujaH.. 16-12-13 <span class="RSN">(97580)</span> 
rAjAnamupatiShThasva jyeShThaM bhrAtaramIshvaram.
arhastvamasi dAtuM vai nAdAtuM bharatarShabha.. 16-12-14 <span class="RSN">(97581)</span> 
evaM bruvANaM bIbhatsuM dharmarAjo.apyapUjayat.
bhImasenastu sakrodhamuvAcha vijayaM tadA.. 16-12-15 <span class="RSN">(97582)</span> 
vayaM bhIShmasya dAsyAmaH pretakAryaM tu phalguna.
somadattasya nR^ipaterbhUrishravasa eva cha.. 16-12-16 <span class="RSN">(97583)</span> 
bAhlIkasya cha rAjarSherdroNasya cha mahAtmanaH.
anyeShAM chaiva suhR^idAM kuntI karNAya dAsyati.. 16-12-17 <span class="RSN">(97584)</span> 
shrAddhAni puruShavyAghra mA pradAtkauravo nR^ipaH.
iti me vartate buddhirmA vo nandantu shatravaH.. 16-12-18 <span class="RSN">(97585)</span> 
kaShTAtkaShTataraM yAntu sarve duryodhanAdayaH.
yairiyaM pR^ithivI kR^itsnA ghAtitA kulapAMsanaiH.. 16-12-19 <span class="RSN">(97586)</span> 
kutastvamadya vismR^itya vairaM dvAdashavArShikam.
aj~nAtavAsagamanaM draupadIshokavardhanam.. 16-12-20 <span class="RSN">(97587)</span> 
kva tadA dhR^itarAShTrasya sneho.asmadgocharo gataH.
kR^iShNAjinopasaMvIto hR^itAbharaNabhUShaNaH. 
sArdhaM pA~nchAlaputryA tvaM rAjAnamupajagmivAn..  16-12-21 <span class="RSN">(97588)</span> 
kva tadA droNabhiShmau tau somadattopi vA.abhavat.
yatra dvAdasha varShANi vane vanyena jIvatha. 
na tadA tvAM pitA jyeShThaH pitR^itvenAbhivIkShate..  16-12-22 <span class="RSN">(97589)</span> 
kiM te tadvismR^itaM pArthaka yadeSha kulapAMsanaH.
durbuddhirviduraM prAha dyUte kiM jitamityuta.. 16-12-23 <span class="RSN">(97590)</span> 
tamevaMvAdinaM rAjA kuntIputro yudhiShThiraH.
uvAcha vachanaM dhImA~njoShamAssveti bhartsayan.. .. 16-12-24 <span class="RSN">(97591)</span> 
 <span>
iti shrImanmahAbhArate AshramavAsikaparvaNi AshramavAsaparvaNi dvAdasho.adhyAyaH.. 12 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-12-4 ki~nchidarthaM ki~nchitkAryaM kartuM tvAmabhIpsati draShTumiti sheShaH.. 7-12-8 ki~nchidAgamya bhImaM vachanamabravIditi ka.tha.pAThaH..
</span>

</span>
</div>

<h6 class="accordion-header">
AshramavAsikaparva - adhyAya 013</h6>
<div class="accordion-content">
<h3>.. shrIH ..</h3>
<h2>
16.13. adhyAyaH 013 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
bhIme duryodhanAdibhyaH shrAddhadAnAya dhanadAnamarochayati sati yudhiShThireNa viduraMprati dhR^itarAShTre nijagR^ihakoshAddhanadAnanivedanakathanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-13-1x"
name="AzramavAsika-16-13-1x"><!--anchor--></a>arjuna uvAcha.
</span>
bhIma jyeShTho gururme tvaM nAto.anyadvamuktumutsahe.
dhR^itArAShTrastu rAjarShiH sarvathA mAnamarhati.. 16-13-1 <span class="RSN">(97592)</span> 
na smarantyaparAddhAni smaranti sukR^itAnyapi.
asaMbhinnArthamaryAdAH sAdhavaH puruShottamAH.. 16-13-2 <span class="RSN">(97593)</span> 
iti tasya vachaH shrutvA phalgunasya mahAtmanaH.
viduraM prAha dharmAtmA kuntIputro yudhiShThiraH.. 16-13-3 <span class="RSN">(97594)</span> 
idaM madvachanAtkShattaH kauravaM brUhi pArthivam.
yAvadichChati putrANAM dAtuM tAvaddadAmyaham.. 16-13-4 <span class="RSN">(97595)</span> 
bhIShmAdInAM cha sarveShAM suhR^idAmupakAriNAm.
mama koshAditi vibho mA bhUdbhImaH sudurmanAH.. 16-13-5 <span class="RSN">(97596)</span> 
<span class="speak">vaishampAyana uvAcha. 16-13-6x <span class="RSN">(8044)</span> </span>
ityuktvA dharmarAjastamarjunaM pratyapUjayat.
bhImasenaH kaTAkSheNa vIkShAMchakre dhanaMjayam.. 16-13-6 <span class="RSN">(97597)</span> 
tataH sa viduraM dhImAnvAkyamAha yudhiShThiraH.
na bhImasena kopaM sa nR^ipatiH kartumarhati.. 16-13-7 <span class="RSN">(97598)</span> 
parikliShTo hi bhImastu himavR^iShTyAtapAdibhiH.
duHkhairbahuvidhairdhImAnaraNye viditaM tava.. 16-13-8 <span class="RSN">(97599)</span> 
kiMtu madvachanAdbrUhi rAjAnaM bharatarShabham..
yadyadichChasi yAvachcha gR^ihyatAM madgR^ihAditi.. 16-13-9 <span class="RSN">(97600)</span> 
yanmAtsaryamayaM bhImaH karoti bhR^ishaduHkhitaH.
na tanmanasi kartavyamiti vAchyaH sa pArthivaH.. 16-13-10 <span class="RSN">(97601)</span> 
yanmamAsti dhanaM ki~nchidarjunasya cha veshmani.
tasya svAmI mahArAja iti vAchyaH sa pArthivaH.. 16-13-11 <span class="RSN">(97602)</span> 
dadAtu rAjA viprebhyo yatheShTaM kriyatAM vyayaH.
putrANAM suhR^idAM chaiva gachChatvAnR^iNyamadya saH.. 16-13-12 <span class="RSN">(97603)</span> 
idaM chApi sharIraM me tavAyattaM janAdhipa.
dhanAni cheti viddhi tvaM kShattarnAstyatra saMshayaH.. .. 16-13-13 <span class="RSN">(97604)</span> 
 <span>
iti shrImanmahAbhArate AshramavAsikaparvaNi AshramavAsaparvaNi trayodasho.adhyAyaH... 13 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 014</h6>
<div class="accordion-content">
<h3>.. shrIH ..</h3>
<h2>
16.14. adhyAyaH 014 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
vidureNa dhR^itarAShTraMprati yudhiShThireNa bhIShmAdInAM shrAddhadAnAya dhanadAnA~NgIkaraNanivedanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-14-1x"
name="AzramavAsika-16-14-1x"><!--anchor--></a>vaishampAyana uvAcha.
</span>
evamuktastu rAj~nA sa viduro buddhisattamaH.
dhR^itarAShTramupetyaiva vAkyamAha mahArthavat.. 16-14-1 <span class="RSN">(97605)</span> 
ukto yudhiShThiro rAjA bhavadvachanamAditaH.
sa cha saMshrutya vAkyaM te prashashaMsa mahAdyutiH.. 16-14-2 <span class="RSN">(97606)</span> 
bIbhatsushcha mahAtejA nivedayati te gR^ihAn.
vasu tasya gR^ihe yachcha prANAnapi cha kevalAn.. 16-14-3 <span class="RSN">(97607)</span> 
dharmarAjashcha putraste rAjyaM prANAndhanAni cha.
anujAnAti rAjarShe yachchAnyadapi ki~nchana.. 16-14-4 <span class="RSN">(97608)</span> 
bhImastu sarvaduHkhAni saMsmR^itya bahulAnyuta.
kR^ichChrAdiva mahAbAhuranujaj~ne viniHshvasan.. 16-14-5 <span class="RSN">(97609)</span> 
ra rAjandharmashIlena rAj~nA bIbhatsunA tathA.
anunIto mahAbAhuH sauhR^ide sthApitopi cha.. 16-14-6 <span class="RSN">(97610)</span> 
na cha manyustvayA kArya iti tvAM prAha dharmarAT.
saMsmR^itya bhImastadvairaM yadanyAyavadAcharat.. 16-14-7 <span class="RSN">(97611)</span> 
evaMprAyo hi dharmo.ayaM kShatriyANAM narAdhipa.
shuddhe kShatriyadharme na nirato.ayaM vR^ikodaraH.. 16-14-8 <span class="RSN">(97612)</span> 
vR^ikodarakR^ite chAhamarjunashcha punaH punaH.
prasIda yAche nR^ipate bhavAnprabhurihAsti yat.. 16-14-9 <span class="RSN">(97613)</span> 
taddadAtu bhavAnvittaM yAvadichChasi pArthivaH.
tvamIshvaro no rAjyasya prANAnAmapi bhArata.. 16-14-10 <span class="RSN">(97614)</span> 
brahmadeyAgrahArAMshcha putrANAmaurdhvadehikam.
ito ratnAni gAshchaiva dAsIdAsamajAvikam.. 16-14-11 <span class="RSN">(97615)</span> 
archayitvA kurushreShTho brAhmaNebhyaH prayachChatu.
dInAndhakR^ipaNebhyashcha tatratatra nR^ipAj~nayA.. 16-14-12 <span class="RSN">(97616)</span> 
bahvannarasapAnADhyAH sabhA vidura kAraya.
gavAM nipAnAnyanyachcha vividhaM puNyakaM kuru.. 16-14-13 <span class="RSN">(97617)</span> 
iti mAmabravIdrAjA pArthashchaiva dhanaMjayaH.
yadatrAnantaraM kAryaM tadbhavamvavaktumarhati.. 16-14-14 <span class="RSN">(97618)</span> 
ityukte vidureNAtha dhR^itarAShTro.abhinandya tAn.
manashchakre mahAdAne kArtikyAM janamejaya.. 16-14-15 <span class="RSN">(97619)</span> 
 <span>
.. itI shrImanmahAbhArate AshramavAsikaparvaNi AshramavAsaparvaNi chaturdasho.adhyAyaH.. 14 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 015</h6>
<div class="accordion-content">
<h3>.. shrIH ..</h3>
<h2>
16.15. adhyAyaH 015 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa bhIShmaduryodhanAdyuddeshyakashrAddhe dhanavasrAnnAdinA brAhmaNAdisaMtarpaNam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-15-1x"
name="AzramavAsika-16-15-1x"><!--anchor--></a>vaishampAyana uvAcha.
</span>
vidureNaivamuktastu dhR^itarAShTro janAdhipaH.
prItimAnabhavadrAjanrAj~no jiShNoshcha karmaNA.. 16-15-1 <span class="RSN">(97620)</span> 
tato.abhirUpAnbhIShmAya brAhmaNAnR^iShisattamAn.
putrArthe suhR^idAM chaiva sa samIkShya sahasrashaH.. 16-15-2 <span class="RSN">(97621)</span> 
kArayitvA.annapAnAni yAnAnyAchChAdanAni cha.
suvarNamaNiratnAni dAsIdAsaparichChadAn.. 16-15-3 <span class="RSN">(97622)</span> 
kaMbalAni cha ratnAni grAmAnkShetraM tathA dhanam.
sAla~NkArAngajAnashvAnkanyAshchaiva varastriyaH.. 16-15-4 <span class="RSN">(97623)</span> 
AdishyAdishya sarvebhyo dadau sa nR^ipasattamaH.
droNaM saMkIrtya bhIShmaM cha somadattaM cha bAhlikam.. 16-15-5 <span class="RSN">(97624)</span> 
duryodhanaM cha rAjAnaM putrAMshchaiva pR^ithakpR^ithak.
jayadrathapurogAMshcha suhR^idashchApi sarvashaH.. 16-15-6 <span class="RSN">(97625)</span> 
sa shrAddhayaj~no vavR^ite bahugodhanadakShiNaH.
anekadhanaratnaugho yudhiShThiramate tadA.. 16-15-7 <span class="RSN">(97626)</span> 
anishaM yatra puruShA gaNakA lekhakAstadA.
yudhiShThirasya vachanAdapR^ichChanta sma taM nR^ipam.. 16-15-8 <span class="RSN">(97627)</span> 
Aj~nApaya kimetebhyaH pradeyaM dIyatAmiti.
tadupasthitamevAtra vachanAnte dadustadA.. 16-15-9 <span class="RSN">(97628)</span> 
shate deye dashashataM sahasraM chAyutaM tathA.
dIyate vachanAdrAj~naH kuntIputrasya dhImataH.. 16-15-10 <span class="RSN">(97629)</span> 
evaM sa vasudhArAbhirvarShamANo nR^ipAMbudaH.
taprayAmAsa viprAMstAnvarShanbhUmimivAMbudaH.. 16-15-11 <span class="RSN">(97630)</span> 
tato.antantaramevAtra sarvavarNAnmahAmate.
annapAnarasaugheNa plAvayAmAsa pArthivaH.. 16-15-12 <span class="RSN">(97631)</span> 
savastradhanaratnaugho mR^ida~NganinadasvanaH.
gavAshvamakarAvarto nAnAratnamahAkaraH.. 16-15-13 <span class="RSN">(97632)</span> 
grAmAgrahAradvIpADhyo maNihemajalArNavaH.
jagatsaMplAvayAmAsa dhR^itarAShTroDupoddhataH.. 16-15-14 <span class="RSN">(97633)</span> 
evaM sa putrapautrANAM pitR^INAmAtmanastathA.
gAndhAryAshcha mahArAja pradadAvaurdvadehikam.. 16-15-15 <span class="RSN">(97634)</span> 
parishrAnto yadAsItsa dadaddAnAnyanekashaH.
nivartayAmAsa tadA dAnayaj~naM narAdhipaH.. 16-15-16 <span class="RSN">(97635)</span> 
evaM sa rAjA kauravyashchakre dAnamahAkratum.
naTanartakalAsyADhyaM bahvannarasadakShiNam.. 16-15-17 <span class="RSN">(97636)</span> 
dashAhamevaM dAnAni dattvA rAjAM.abikAsutaH.
babhUva putrapautrANAmanR^iNo bharatarShabha.. .. 16-15-18 <span class="RSN">(97637)</span> 
 <span>
iti shrImanmahAbhArate AshramavAsikaparvaNi AshramavAsaparvaNi pa~nchadasho.adhyAyaH.. 15 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-15-13 savastraphenarataugha iti ka.tha.pAThaH..
</span>

</span>
</div>

<h6 class="accordion-header">
AshramavAsikaparva - adhyAya 016</h6>
<div class="accordion-content">
<h3>.. shrIH ..</h3>
<h2>
16.16. adhyAyaH 016 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa kuntIskandhAvasaktahastAyA gAndhAryA aMsAvalambanena sashokaiH paurairyudhiShThirAdibhishchAnugamyamAnena satA vanaM prati prasthAnam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-16-1x"
name="AzramavAsika-16-16-1x"><!--anchor--></a>vaishampAyana uvAcha.
</span>
tataH prabhAte rAjA sa dhR^itarAShTroM.abikAsutaH.
AnAyya pANDavAnvIrAnvanaShAse kR^itakShaNaH.. 16-16-1 <span class="RSN">(97638)</span> 
gAndhArIsahito dhImAnabhyanandadyathAvidhi.
kArtikyAM kArayitveShTiM brAhmaNairvedapAragaiH.. 16-16-2 <span class="RSN">(97639)</span> 
agnihotraM puraskR^itya valkalAjinasaMvR^itaH.
vadhUjanavR^ito rAjA niryayau bhavanAttataH.. 16-16-3 <span class="RSN">(97640)</span> 
tataH striyaH kauravapANDavAnAM
yA~nchAparAH kauravarAjavaMshyAH. 
tAsAM nAdaH prAdurAsIttadAnIM
vaichitrivIrye nR^ipatau prayAte..  16-16-4 <span class="RSN">(97641)</span> 
tato lAjaiH sumanobhishcha rAjA
vichitrAbhistadgR^ihaM pUjayitvA. 
saMyojyAshvairbhR^ityavargaM cha sarvaM
tataH samutsR^ijya yayau narendraH..  16-16-5 <span class="RSN">(97642)</span> 
tato rAjA prA~njalirvepamAno
yudhiShThiraH sasvaraM bAShpakaNThaH. 
vinadyochchairgAM mahArAja sAdho
kva yAsyasItyapatattAti bhUmau..  16-16-6 <span class="RSN">(97643)</span> 
tathA.arjunastIvraduHkhAbhitapto
muhurmuhurniH shvasanbhAratAgryaH. 
yudhiShThiraM maivamityevamuktvA
nigR^ihyAtho dInataro babhUva..  16-16-7 <span class="RSN">(97644)</span> 
vR^ikodaraH phalgunashchaiva vIrau
mAdrIputrau viduraH saMjayashcha. 
vaishyAputraH sahito gautamena
dhaumyo viprAshchAnvayurbAShpakaNThAH..  16-16-8 <span class="RSN">(97645)</span> 
kuntI gAndhArIM baddhanetrAM vrajantIM
skandhAsaktaM hastamathodvahantI. 
rAjA gAndhAryAH skandhadeshe.avasajya
pANiM yayau dhR^itarAShTraH pratItaH..  16-16-9 <span class="RSN">(97646)</span> 
tathA kR^iShNA draupadI yAdavI cha
bAlApatyA chottarA kauravI cha. 
chitrA~NgadA yAshcha kAshchitstriyo.anyAH
sArdhaM rAj~nA prasthitAstA vadhUbhiH..  16-16-10 <span class="RSN">(97647)</span> 
tAsAM nAdo rudatInAM tadA.a.asI-
drAjanduHkhAtkurarINAmivochchaiH. 
tato niShpeturbrAhmaNakShatriyANAM
viTshUdrANAM chaiva bhAryAH samantAt..  16-16-11 <span class="RSN">(97648)</span> 
tanniryANe duHkhitaH pauravargo
gajAhvaye chaiva babhUva rAjan.
yathApUrvaM gachChatAM pANDavAnAM 
dyUte rAjankauravANAM sabhAyAm..  16-16-12 <span class="RSN">(97649)</span> 
yA nApashyachchandramA naiva sUryo 
rAmAH kAshchittAH sma tasminnarendre.
mahAvanaM gachChati kauravendre 
shokenArtA rAjamArgaM prapeduH.. ..  16-16-13 <span class="RSN">(97650)</span> 
 <span>
iti shrImanmahAbhArate AshramavAsikaparvaNi AshramavAsaparvaNi ShoDasho.adhyAyaH.. 16 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-16-9 kuntI gAndhArIM anayaditi sheShaH. kiMbhUtA. arthAdgAndhAryA hastaM skandhAsaktaM udvahantI. kuntI gAndhArImanubhartR^i vrajantImiti ka.tha.pAThaH..
</span>

</span>
</div>

<h6 class="accordion-header">
AshramavAsikaparva - adhyAya 017</h6>
<div class="accordion-content">
<h3>.. shrIH ..</h3>
<h2>
16.17. adhyAyaH 017 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTrasya vanaprasthAnasamaye vidurasaMjayAbhyAmapi vanavAsAya tena saha prasthAnam.. 1 .. tathA kuntyApi yudhiShThirAdibhirbahudhA prArthanAbhiH pratiShedhanepi tatsamAshvAsanapUrvakaM gAndhAryA saha vanaMprati prasthAnam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
dhR^itarAShTrasya vanaprasthAnasamaye vidurasaMjayAbhyAmapi vanavAsAya tena saha prasthAnam .. 1 .. tathA kuntyApi yudhiShThirAdibhirbahudhA prArthanAbhiH pratiShedhanepi tatsamAshvAsanapUrvakaM gAndhAryA saha vanaMprati prasthAnam.. 2 ..
</span>
16-17-0 <span class="RSN">(97651)</span> 
<span class="speak">vaishampAyana uvAcha. 16-17-0x <span class="RSN">(8045)</span> </span>
tataH prAsAdaharmyeShu vasudhAyAM cha pArthiva.
nArINAM cha narANAM cha niHsvanaH sumahAnabhUt.. 16-17-1 <span class="RSN">(97652)</span> 
sa rAjA rAjamArgeNa nR^inArIsaMkulena cha.
katha~nchinniryayau dhImAnvepamAnaH kR^itA~njaliH.. 16-17-2 <span class="RSN">(97653)</span> 
sa vardhamAnadvAreNi niryayau gajasAhvayAt.
visarjayAmAsa cha taM janaughaM sa muhurmuhuH.. 16-17-3 <span class="RSN">(97654)</span> 
vanaM gantuM cha viduro rAj~nA saha kR^itakShaNaH.
saMjayashcha mahAmAtraH sUto gAvalgaNistathA.. 16-17-4 <span class="RSN">(97655)</span> 
kakR^ipaM nivartayAmAsa yuyutsuM cha mahAratham.
dhR^itArAShTro mahIpAlaH paridApya yudhiShThire.. 16-17-5 <span class="RSN">(97656)</span> 
nivR^itte pauravarge cha rAjA sAntaHpurastadA.
dhR^itarAShTrAbhyanuj~nAto nivartitumiyeSha ha.. 16-17-6 <span class="RSN">(97657)</span> 
sobravInmAtaraM kuntImupetya bharatarShabha..
ahaM rAjAnamanviShye bhavatI vinivartatAm.. 16-17-7 <span class="RSN">(97658)</span> 
vadhUparivR^itA rAj~ni nagaraM gantumarhasi.
rAjA yAtveSha dharmAtmA tapase kR^itanishchayaH.. 16-17-8 <span class="RSN">(97659)</span> 
ityuktA dharmarAjeni bAShpavyAkulalochanA.
jagAmaiva tadA kuntI gAndhArIM parigR^ihya ha.. 16-17-9 <span class="RSN">(97660)</span> 
<span class="speak">kuntyuvAcha. 16-17-10x <span class="RSN">(8046)</span> </span>
sahadeve mahArAja mA.aprasAdaM kR^ithAH kvachit.
eSha mAmanurakto hi rAjaMstvAM chaiva sarvadA.. 16-17-10 <span class="RSN">(97661)</span> 
karNaM smarethAH satataM sa~NgrAmeShvapalAyinam.
avakIrNo hi sa mayA vIro duShpraj~nayA tadA.. 16-17-11 <span class="RSN">(97662)</span> 
AyasaM hR^idayaM nUnaM mandAyA mama putraka.
yatsUryajamapashyantyAH shatadhA na vidIryate.. 16-17-12 <span class="RSN">(97663)</span> 
evaM gate tu kiM shakyaM mayA kartumariMdama.
mama doSho.ayamatyarthaM khyApito yanna sUryajaH.. 16-17-13 <span class="RSN">(97664)</span> 
tannimittaM mahAbAho dAnaM dadyAstvamuttamam.
sadaiva bhrAtR^ibhiH sArdhaM sUryajasyArimardana.. 16-17-14 <span class="RSN">(97665)</span> 
draupadyAshcha priye nityaM sthAtavyamarikarshana.
bhImaseno.arjunashchaiva nakulashcha kurUdvaha.. 16-17-15 <span class="RSN">(97666)</span> 
samAdheyAstvayA rAjaMstvayyadya kuladhUrgatA.
shvashrUshvashurayoH pAdA~nshushrUShantI vane tvaham. 
gAndhArIsahitA vatsye tApasI malapa~NkinI..  16-17-16 <span class="RSN">(97667)</span> 
<span class="speak">vaishampAyana uvAcha. 16-17-17x <span class="RSN">(8047)</span> </span>
evamuktaH sa dharmAtmA bhrAtR^ibhiH sahito vashI.
viShAdamagamaddhImAnna cha ki~nchiduvAcha ha.. 16-17-17 <span class="RSN">(97668)</span> 
muhUrtamiva tu dhyAtvA dharmarAjo yudhiShThiraH.
uvAcha matAraM dInashchintAshokaparAyaNaH.. 16-17-18 <span class="RSN">(97669)</span> 
kimidaM te vyavasitaM naivaM tvaM vaktumarhasi.
na tvAmabhyanujAnAmi prasAdaM kartumarhasi.. 16-17-19 <span class="RSN">(97670)</span> 
vyachodayaH purA.asmAkamutsAhaM shubhadarshane.
vidulAyA vachobhistvaM nAsmAnsaMtyaktumarhasi.. 16-17-20 <span class="RSN">(97671)</span> 
nihatya pR^ithivIpAlAnrAjyaM prAptamidaM mayA.
tava praj~nAmupashrutya vAsudevAnnararShabhAt.. 16-17-21 <span class="RSN">(97672)</span> 
kva sA buddhiriyaM chAdya bhavatyA yA shrutA mayA.
kShatradharme sthitaM tyaktvA na prayAtumihArhasi.. 16-17-22 <span class="RSN">(97673)</span> 
asmAnutsR^ijya rAjyaM cha snuShAhInA yashasvini.
kathaM vatsyasi durgeShu vaneShvadya prasIda me.. 16-17-23 <span class="RSN">(97674)</span> 
iti bAShpakalA vAchaH kuntI putrasya shR^iNvatI.
jagAmaivAshrupUrNAkShI bhImastAmidamabravIt.. 16-17-24 <span class="RSN">(97675)</span> 
yadA rAjyamidaM kunti bhoktavyaM putranirjitam.
prAptavyA rAjadharmAshcha tadeyaM te kuto matiH.. 16-17-25 <span class="RSN">(97676)</span> 
kiM vayaM kAritAH pUrvaM bhavatyA pR^ithivIkShayam.
kasya hetoH parityajya vanaM gantumabhIpsasi.. 16-17-26 <span class="RSN">(97677)</span> 
vanAchchApi kimAnItA bhavatyA bAlakA vayam.
duHkhashokasamAviShTau mAdrIputrAvimau tathA.. 16-17-27 <span class="RSN">(97678)</span> 
prasIda mAtarmA gAstvaM vanamadya yashasvini.
shriyaM yaudhiShThirIM mAtarbhu~NkShva pArthabalArjitAm.. 16-17-28 <span class="RSN">(97679)</span> 
iti sA nishchitaivAshu vanavAsakR^itatakShaNA.
lAlapyatAM bahuvidhaM putrANAM nAkarodvachaH.. 16-17-29 <span class="RSN">(97680)</span> 
draupadI chAnvayAchChvashrUM viShaShNavadanA tadA.
vanavAsAya gachChantIM rudatI bhadrayA saha.. 16-17-30 <span class="RSN">(97681)</span> 
sA putrAnrudataH sarvAnmuhurmuhuravekShatI.
jagAmaiva mahAprAj~nA vanAya kR^itanishchayA.. 16-17-31 <span class="RSN">(97682)</span> 
anvayuH pANDavAstAM tu sabhR^ityAntaHpurAstathA.
tataH pramR^ijya sA.ashrUNi putrAnvachanamabravIt.. .. 16-17-32 <span class="RSN">(97683)</span> 
 <span>
iti shrImanmahAbhArate AshramavAsikaparvaNi AshramavAsaparvaNi saptadasho.adhyAyaH.. 17 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-17-10 mA pramAdaM kR^ithA iti ka.tha.pAThaH.. 7-17-16 shvashrUshvashurayoH. jyeShThatvAddhR^itarAShTraH pANDoH pitR^isamastena kuntyAH sa shvashura iti.. 7-17-22 kShatradharme sthitiM hyuktvA na pratyAkhyAtumarhasi iti tha.pAThaH. sthitiM choktvA tasyAshchyavitumichChasi iti jha.pAThaH.. 7-17-30 bhadrayA subhadrayA..
</span>

</span>
</div>

<h6 class="accordion-header">
AshramavAsikaparva - adhyAya 018</h6>
<div class="accordion-content">
<h3>.. shrIH ..</h3>
<h2>
16.18. adhyAyaH 018 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
kuntyA svasya vanagamanAdhyavasAyena viShIdato yudhiShThirAdInprati sahetUpanyAsaM samAshvAsanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-18-1x"
name="AzramavAsika-16-18-1x"><!--anchor--></a>kuntyuvAcha.
</span>
evametanmahAbAho yathA vadasi pANDavaH.
kR^itamuddharaNaM pUrvaM mayA vaH sIdatAM nR^ipAH.. 16-18-1 <span class="RSN">(97684)</span> 
dyUtApahR^itarAjyAnAM patitAnAM sukhAdapi.
j~nAtibhiH paribhUtAnAM kR^itamuddharaNaM mayA.. 16-18-2 <span class="RSN">(97685)</span> 
kathaM pANDorna nashyeta saMtatiH puruSharShabhAH.
yashashcha vo na nashyeta iti choddharaNaM kR^itam.. 16-18-3 <span class="RSN">(97686)</span> 
yUyamindrasamAH sarve devatulyaparAkramAH.
mA pareShAM mukhaprekShAH sthetyevaM tatkR^itaM mayA.. 16-18-4 <span class="RSN">(97687)</span> 
kathaM dharmabhR^itAM shreShTho rAjA tvaM vAsavopamaH.
punarvane na duHkhI syA iti choddharaNaM kR^itam.. 16-18-5 <span class="RSN">(97688)</span> 
nAgAyutasamaprANaH khyAtavikramapauruShaH.
nAyaM bhImotyayaM gachChediti choddharaNaM kR^itam.. 16-18-6 <span class="RSN">(97689)</span> 
bhImasenAdavarajastathA.ayaM vAsavopamaH.
vijayo nAvasIdeta iti choddharaNaM kR^itam.. 16-18-7 <span class="RSN">(97690)</span> 
nakulaH sahadevashcha tathemau guruvartinau.
kShudhA kathaM na sIdetAmiti choddharaNaM kR^itam.. 16-18-8 <span class="RSN">(97691)</span> 
iyaM cha bR^ihatI shyAmA tathA.atyAyatalochanA.
vR^ithA sabhAtale kliShTA mA bhUditi cha tatkR^itaM.. 16-18-9 <span class="RSN">(97692)</span> 
apekShatAmeva vo bhIma vepantIM kadalImiva.
strIdharmiNImariShTA~NgIM tathA dyUtaparAjitAm.. 16-18-10 <span class="RSN">(97693)</span> 
duHshAsano yadA maurkhyAddAsIvatparyakarShata.
tadaiva viditaM mahyaM parAbhUtamidaM kulam.. 16-18-11 <span class="RSN">(97694)</span> 
niShaNNAH kuravashchaiva tadA me shvashurAdayaH.
sA daivaM nAthamichChantI vyalapatkurarI yathA.. 16-18-12 <span class="RSN">(97695)</span> 
keshapakShe parAmR^iShTA pApen hatabuddhinA.
yadA duHshAsanenaiShA tadA muhyAmyahaM nR^ipAH.. 16-18-13 <span class="RSN">(97696)</span> 
yuShmattejovivR^iddhyartaM mayA hyuddharaNaM kR^itam.
tadAnIM vidulAvAkyairiti tadvitta putrakAH.. 16-18-14 <span class="RSN">(97697)</span> 
kathaM na rAjavaMsho.ayaM nashyetprApya sutAnmama.
pANDoriti mayA putrastasmAduddharaNaM kR^itam.. 16-18-15 <span class="RSN">(97698)</span> 
na tasya putrAH pautrA vA kShatavaMshasya pArthiva.
labhte sukR^itA.NllokAnyasmAdvaMshaH praNashyati.. 16-18-16 <span class="RSN">(97699)</span> 
bhuktaM rAjyaphalaM putrA bharturme vipulaM purA.
mahAdAnAni dattAni pItaH somo yathAvidhi.. 16-18-17 <span class="RSN">(97700)</span> 
nAhamAtmaphalArthaM vai vAsudevamachUchudam.
vidulAyAH pralApaistaiH pAlanArthaM cha tatkR^itam.. 16-18-18 <span class="RSN">(97701)</span> 
nAhaM rAjyaphalaM putrAH kAmaye putranirjitam.
patilokAnahaM puNyAnkAmaye tapasA pibho.. 16-18-19 <span class="RSN">(97702)</span> 
shvashrUshvashurayoH kR^itvA shushrUShAM vanavAsinoH.
tapasA shoShayiShyAmi yudhiShThira kalevaram.. 16-18-20 <span class="RSN">(97703)</span> 
nivartasva kurushreShTha bhImasenAdibhiH saha.
dharme te dhIyatAM buddhirmanastu mahadastu cha.. .. 16-18-21 <span class="RSN">(97704)</span> 
 <span>
iti shrImanmahAbhArate AshramavAsikaparvaNi AshramavAsaparvaNi aShTAdasho.adhyAyaH.. 18 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-18-10 pashyantyA me tathA bhItAM vepantImiti ka.tha.pAThaH..
</span>

</span>
</div>

<h6 class="accordion-header">
AshramavAsikaparva - adhyAya 019</h6>
<div class="accordion-content">
<h3>.. shrIH ..</h3>
<h2>
16.19. adhyAyaH 019 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
kuntyA kR^ichChreNa pratinivartitairyudhiShThirAdibhiH kR^ichChrAtpunarnagaraM pratyAgamanam.. 1 .. dhR^itAShTreNa vidurAdibhiH saha vanametya ga~NgAtIre sandhyopAstyAdinA rAtriyApanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-19-1x"
name="AzramavAsika-16-19-1x"><!--anchor--></a>vaishampAyana uvAcha.
</span>
kuntyAstu vachanaM shrutvA pANDavA rAjasattama.
vrIDitAH saMnyavartanta pA~nchAlyA saha bhArata.. 16-19-1 <span class="RSN">(97705)</span> 
tataH shabdo mahAneva sarveShAmabhavattadA.
antaHpurANAM rudatAM dR^iShTvA kuntIM tathA gatAm.. 16-19-2 <span class="RSN">(97706)</span> 
pradakShiNamathAvR^ittya rAjAnaM pANDavAstadA.
abhivAdya nyavartanta pR^ithAM tAmanivartya vai.. 16-19-3 <span class="RSN">(97707)</span> 
tato.abravInmahAtejA dhR^itarAShTroM.abikAsutaH.
gAndhArIM viduraM chaiva samAbhAShyAvagR^ihya cha.. 16-19-4 <span class="RSN">(97708)</span> 
yudhiShThirasya jananI devI sAdhu nivartyatAm.
yathA yudhiShThiraH prAha tatsarvaM satyameva hi.. 16-19-5 <span class="RSN">(97709)</span> 
putraishvaryaM mahadidamapAsya cha mahAphalam.
kA.anugachChedvanaM durgaM putrAnutsR^ijya mUDhavat.. 16-19-6 <span class="RSN">(97710)</span> 
rAjyasthayA tapastaptuM kartuM dAnavrataM mahat.
anayA shakyamevAdya shrUyatAM cha vacho mama.. 16-19-7 <span class="RSN">(97711)</span> 
gAndhAri parituShTosmi vadhvAH shushrUShaNena vai.
tasmAttvamenAM dharmaj~ne samanuj~nAtumarhasi.. 16-19-8 <span class="RSN">(97712)</span> 
ityuktA saubaleyI tu rAj~nA kuntImuvAcha ha.
tatsarvaM rAjavachanaM svaM cha vAkyaM visheShavat.. 16-19-9 <span class="RSN">(97713)</span> 
na cha sA vanavAsAya devI kR^itamatiM tadA.
shaknotyupAvartayituM kuntIM dharmaparAM satIm.. 16-19-10 <span class="RSN">(97714)</span> 
tasyAstAM tu sthitiM j~nAtvA vyavasAyaM kurustriyaH.
nivR^ittAMshcha kurushreShThAndR^iShTvA prarurudustadA.. 16-19-11 <span class="RSN">(97715)</span> 
upAvR^itteShu pArtheShu sarvAsveva vadhUShu cha.
yayau rAjA mahAprAj~no dhR^itarAShTro vanaM tadA.. 16-19-12 <span class="RSN">(97716)</span> 
pANDavAshchAtidInAste duHkhashokaparAyaNAH.
yAnaiH strIsahitAH sarve puraM pravivishustadA.. 16-19-13 <span class="RSN">(97717)</span> 
tadahR^iShTamanAnandaM gatotsavamivAbhavat.
nagaraM hAstinapuraM sastrIvR^iddhakumArakam.. 16-19-14 <span class="RSN">(97718)</span> 
sarve chAsannirutsAhAH pANDavA jAtamanyavaH.
kuntyA hInAH suduHkhArtA vatsA iva vinAkR^itAH.. 16-19-15 <span class="RSN">(97719)</span> 
dhR^itarAShTrastu tenAhnA gatvA sumahadantaram.
tato bhAgIrathItIre nivAsamakarotprabhuH.. 16-19-16 <span class="RSN">(97720)</span> 
prAduShkR^itA yathAnyAyamagnayo vedapAragaiH.
vyarAjanta dvijashreShThaistatratatra tapovane. 
prAduShkR^itAgnirabhavatsa cha vR^iddho narAdhipaH..  16-19-17 <span class="RSN">(97721)</span> 
sa rAjA.agnInparyupAsya hutvA cha vidhivattadA. 
sandhyAgataM sahasrAMshumupAtiShThata bhArata..  16-19-18 <span class="RSN">(97722)</span> 
viduraH saMjayashchaiva rAj~naH shayyAM kushaistataH.
chakratuH kuruvIrasya gAndhAryAshchAvidUrataH.. 16-19-19 <span class="RSN">(97723)</span> 
gAndhAryAH sannikarShe tu niShasAda kushe sukham.
yudhiShThirasya jananI kuntI sAdhuvrate sthitA.. 16-19-20 <span class="RSN">(97724)</span> 
teShAM saMshravaNe chApi niShedurvidurAdayaH.
yAjakAshcha yathoddeshaM dvijA ye chAnuyAyinaH.. 16-19-21 <span class="RSN">(97725)</span> 
prAdhItadvijamukhyA sA saMprajvalitapAvakA.
babhUva teShAM rajanI brAhmIva prItivardhinI.. 16-19-22 <span class="RSN">(97726)</span> 
tato rAtryAM vyatItAyAM kR^itapUrvAhNikakriyAH.
hutvA.agniM vidhivatsarve prayayuste yathAkramam. 
uda~NmukhA nirIkShanta upavAsaparAyaNAH..  16-19-23 <span class="RSN">(97727)</span> 
sa teShAmatiduHkho.abhUnnivAsaH prathame.ahani.
shochatAM vadatAM chApi paurajAnapadairjanaiH.. .. 16-19-24 <span class="RSN">(97728)</span> 
 <span>
iti shrImanmahAbhArate AshramavAsikarvaNi AshramavAsaparvaNi ekonaviMsho.adhyAyaH.. 19 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 020</h6>
<div class="accordion-content">
<h3>.. shrIH ..</h3>
<h2>
16.20. adhyAyaH 020 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa vidurAdibhiH saha ga~NgAtIrAtkurukShetrametya tatra shatayUpAshrame vyAsAj~nayA tadupadiShTavidhinA tIvratapashcharaNam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-20-1x"
name="AzramavAsika-16-20-1x"><!--anchor--></a>vaishampAyana uvAcha.
</span>
tato bhAgIrathItIre medhye puNyajanochite.
nivAsamakarodrAjA vidurasya mate sthitaH.. 16-20-1 <span class="RSN">(97729)</span> 
tatrainaM paryupAtiShThanbrAhmaNA vanavAsinaH.
kShatraviTshUdrasa~NkhAshcha bahavo bharatarShabha.. 16-20-2 <span class="RSN">(97730)</span> 
sa taiH parivR^ito rAjA kathAbhiH parinandya tAn.
anujaj~ne sa shiShyAnvai vidhivatpratipUjya cha.. 16-20-3 <span class="RSN">(97731)</span> 
sAyAhne sa mahIpAlastato ga~NgAmupetya cha.
chakAra vidhivachChauchaM gAndhArI cha yashasvinI.. 16-20-4 <span class="RSN">(97732)</span> 
te chaivAnye pR^ithak sarve tIrtheShvAplutya bhArata.
chakruH sarvAH kriyAstatra puruShA vidurAdayaH.. 16-20-5 <span class="RSN">(97733)</span> 
kR^itashauchaM tato vR^iddhaM shvashuraM kuntibhojajA.
gAndhArIM cha pR^ithA rAjanga~NgAtIrthamupAnayat.. 16-20-6 <span class="RSN">(97734)</span> 
rAj~nastu yAjakaistatra kR^ito vedIparistaraH.
juhAva tatra vahniM sa nR^ipatiH satyasa~NgaraH.. 16-20-7 <span class="RSN">(97735)</span> 
tato bhAgIrathItIrAtkurukShetraM jagAma saH.
sAnugo nR^ipatirvR^iddho niyataH saMyatendriyaH.. 16-20-8 <span class="RSN">(97736)</span> 
tatrAshramapadaM dhImAnabhigamya sa pArthivaH.
AsasAdAtha rAjarShiM shatayUpaM manIShiNam.. 16-20-9 <span class="RSN">(97737)</span> 
sa hi rAjA mahAnAsItkekayeShu paraMpataH.
svaputraM manujaishvarye niveshya vanamAvishat.. 16-20-10 <span class="RSN">(97738)</span> 
tenAsau sahito rAjA yayau vyAsAshramaM prati.
tatrainaM vidhivadrAjanpratyagR^ihNAtkurUdvaham.. 16-20-11 <span class="RSN">(97739)</span> 
sa dIkShAM tatra saMprApya rAjA kauravanandanaH.
shatayUpAshrame tasminnivAsamakarottadA.. 16-20-12 <span class="RSN">(97740)</span> 
tasmai sarvaM vidhiM rAj~ne rAjA.a.achakhyau mahAmatiH.
AraNyakaM mahArAja vyAsasyAnumate tadA.. 16-20-13 <span class="RSN">(97741)</span> 
evaM cha tapasA rAjandhR^itarAShTro mahAmanAH.
yojayAmAsa chAtmAnaM tAMshchApyanucharAMstadA.. 16-20-14 <span class="RSN">(97742)</span> 
tathaiva devI gAndhArI valkalAjinadhAriNI.
kuntyA saha mahArAji samAnavratachAriNI.. 16-20-15 <span class="RSN">(97743)</span> 
karmaNA manasA vAchA chakShuShA chaiva te nR^ipa.
sanniyamyendriyagrAmamAsthitAH paramaM tapaH.. 16-20-16 <span class="RSN">(97744)</span> 
tvagasthibhUtaH parishuShkamAMso
jaTAjinI valkalasaMvR^itA~NgaH. 
sa pArtivastatra tapashchachAra
maharShivattIvramapetamohaH..  16-20-17 <span class="RSN">(97745)</span> 
kShattA cha dharmArthavidagryabuddhiH
sasaMjayastaM nR^ipatiM sadAram. 
upAcharaddhorataporjitAtmA
tadA kR^isho valkalachIravAsAH.. ..  16-20-18 <span class="RSN">(97746)</span> 
 <span>
iti shrImanmahAbhArate AshramavAsikaparvaNi AshramavAsaparvaNi viMsho.adhyAyaH.. 20 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 021</h6>
<div class="accordion-content">
<h3>.. shrIH ..</h3>
<h2>
16.21. adhyAyaH 021 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
nAraparvatAdibhirdhR^itarAShTrAdididR^ikShyA shatayUpAshramaM pratyAgamanam.. 1 .. nAradena dhR^itArAShTraMprati tattapovanasyi sahasrachi tyAdirAjarShINAM svargaprApakatvamahimoktipUrvakaM vidurAdibhiH saha tasyApi bhaviShyatsiddhipradatvakathanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-21-1x"
name="AzramavAsika-16-21-1x"><!--anchor--></a>vaishampAyana uvAcha.
</span>
tatastatra munishreShThA rAjAnaM draShTumabhyayuH.
nAradaH parvatashchaiva devalashcha mahAtapAH.. 16-21-1 <span class="RSN">(97747)</span> 
dvaipAyanaH sashiShyashcha siddhAshchAnye manIShiNaH.
shatayUpashcha rAjarShirvR^iddhaH paramadhArmikaH.. 16-21-2 <span class="RSN">(97748)</span> 
teShAM kuntI mahArAja pUjAM chakre yathAvidhi.
te chApi tutuShustasyAstApasAH paricharyayA.. 16-21-3 <span class="RSN">(97749)</span> 
tatra dharmyAH kathAstAta chakruste paramarShayaH.
ramayanto mahAtmAnaM dhR^itarAShTraM janAdhipam.. 16-21-4 <span class="RSN">(97750)</span> 
kathAntare tu kasmiMshchiddevarShirnAradastataH.
kathAmimAmakathayatsarvapratyakShadarshivAn.. 16-21-5 <span class="RSN">(97751)</span> 
<span class="speak">nArada uvAcha. 16-21-6x <span class="RSN">(8048)</span> </span>
purA prajApatisamo rAjA.a.asIdakutobhayaH.
sahasrachityi ityuktaH shatayUpapitAmahaH.. 16-21-6 <span class="RSN">(97752)</span> 
sa putre rAjyamAsajjyi jyeShThe paramadhArmike.
sahasrachityo dharmAtmA pravivesha vanaM nR^ipaH.. 16-21-7 <span class="RSN">(97753)</span> 
sa gatvA tapasaH pAraM dIptasya vasudhAdhipaH.
puraMdarasya saMsthAnaM pratipede mahAdyutiH.. 16-21-8 <span class="RSN">(97754)</span> 
dR^iShTapUrvaH sa bahusho rAjansampatatA mayA.
mahendrasadane rAjA tapasA dagdhakilbiShaH.. 16-21-9 <span class="RSN">(97755)</span> 
tathA shailAlayo rAjA bhagattapitAmahaH.
tapobalenaiva nR^ipo mahendrasadanaM gataH.. 16-21-10 <span class="RSN">(97756)</span> 
tathA pR^iShadhro rAjA.a.asIdrAjanvajradharopamaH.
sa chApi tapasA lebhe nAkapR^iShThamito gataH.. 16-21-11 <span class="RSN">(97757)</span> 
asminnaraNye nR^ipate mAMdhAturapi chAtmajaH.
purukutso nR^ipaH siddhiM mahatIM samavAptavAn.. 16-21-12 <span class="RSN">(97758)</span> 
bhAryA samabhavadyasya narmadA saritAM varA.
sosminnaraNye nR^ipatistapastaptvA divaM gataH.. 16-21-13 <span class="RSN">(97759)</span> 
shashalomA cha rAjA.a.asIdrAjanparamadhArmikaH.
samyagasminvane taptvA tato divamavAptavAn.. 16-21-14 <span class="RSN">(97760)</span> 
dvaipAyanaprasAdAchcha tvamapIdaM tapovanam.
rAjannavApya duShprApAM siddhimagryAM gamiShyasi.. 16-21-15 <span class="RSN">(97761)</span> 
tvaM chApi rAjashArdUla tapasonte shriyA vR^itaH.
gAndhArIsahito gantA gatiM teShAM mahAtmanAM  16-21-16 <span class="RSN">(97762)</span> 
pANDuH smarati te nityaM balahantuH samIpagaH.
tvAM sadaiva mahArAja shreyasA sa cha yokShyati.. 16-21-17 <span class="RSN">(97763)</span> 
tava shushrUShayA chaiva gAndhAryAshcha yashasvinI.
bhartuH salokatAM kuntI gamiShyati vadhUstava.. 16-21-18 <span class="RSN">(97764)</span> 
yudhiShThirasya jananI sa hi dharmaH sanAtanaH.
vayametatprapashyAmo nR^ipate divyavakShuShAH.. 16-21-19 <span class="RSN">(97765)</span> 
pravekShyati mahAtmAnaM vidurashcha yudhiShThiram.
saMjayastadanudhyAnAditaH svargamavApsyati.. 16-21-20 <span class="RSN">(97766)</span> 
<span class="speak">vaishampAyana uvAcha. 16-21-21x <span class="RSN">(8049)</span> </span>
etachChrutvA kauravendro mahAtmA
sArdhaM patnyA prItimAnsambabhUva. 
vidvAnvAkyaM nAradasya prashasya
chakre pUjAM chAtulAM nAradAya..  16-21-21 <span class="RSN">(97767)</span> 
tataH sarve nAradaM viprasa~NghAH
sampUjayAmAsuratIva rAjan. 
rAj~naH prItyA dhR^itarAShTrasya te vai
punaHpunaH samprahR^iShTAstadAnIm.. ..  16-21-22 <span class="RSN">(97768)</span> 
 <span>
iti shrImanmahAbhArate AshramavAsikaparvaNi AshramavAsaparvaNi ekaviMsho.adhyAyaH.. 21 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-21-11 tadA pravR^iddho rAjasIditi ka.tha.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 022</h6>
<div class="accordion-content">
<h3>.. shrIH ..</h3>
<h2>
16.22. adhyAyaH 022 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
shatayUpapR^iShTena nAradena taMprati dhR^itarAShTrasya varShatrayAdUrdhvaM gAndhAryA saha kuberalokaprAptikathanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-22-1x"
name="AzramavAsika-16-22-1x"><!--anchor--></a>vaishampAyana uvAcha.
</span>
nAradasya tu tadvAkyaM shashaMsurdvijasattamAH.
shatayUpastu rAjarShirnAradaM vAkyamabravIt.. 16-22-1 <span class="RSN">(97769)</span> 
aho bhagavatA shraddhA kururAjasya vardhitA.
sarvasya cha janasyAsya mama chaiva mahAdyute.. 16-22-2 <span class="RSN">(97770)</span> 
asti kAchidvivakShA tu tAM me nigadataH shR^iNu.
dhR^itarAShTraM prati nR^ipaM devarShe lokapUjita.. 16-22-3 <span class="RSN">(97771)</span> 
sarvavR^ittAntatattvaj~no bhavAndivyena chakShuShA.
yuktaH pashyasi viprarShe gatayo vividhA nR^iNAm.. 16-22-4 <span class="RSN">(97772)</span> 
uktavAnnR^ipatInAM tvaM mahendrasya salokatAm.
na tvasya nR^ipaterlokAH kathitAste mahAmune.. 16-22-5 <span class="RSN">(97773)</span> 
sthAnamapyasya nR^ipateH shrotumichChAmyahaM vibho.
tvattaH kIdR^ikkadA cheti tanmamAkhyAhi tattvataH.. 16-22-6 <span class="RSN">(97774)</span> 
ityukto nAradastena vAkyaM sarvamanonugam.
vyAjahAra sabhAmadhye divyadarshI mahAtapAH.. 16-22-7 <span class="RSN">(97775)</span> 
<span class="speak">nArada uvAcha. 16-22-8x <span class="RSN">(8050)</span> </span>
yadR^ichChayA shakrasado gatvA shakraM shachIpatim.
dR^iShTavAnasmi rAjarShe tatra pANDuM narAdhipam.. 16-22-8 <span class="RSN">(97776)</span> 
tatreyaM dhR^itarAShTrasya kathA samabhavannapa.
tapaso duShkarasyAsya yadayaM tapate nR^ipaH.. 16-22-9 <span class="RSN">(97777)</span> 
tatrAhamidamashrauShaM shakrasya vadataH svayam.
varShANi trINi shiShTAni rAj~nosya paramAyuShaH.. 16-22-10 <span class="RSN">(97778)</span> 
tataH kuberabhavanaM gAndhArIsahito nR^ipaH.
prayAtA dhR^itarAShTro.ayaM rAjarAjAbhisatkR^itaH.. 16-22-11 <span class="RSN">(97779)</span> 
kAmagena vimAnena divyAbharaNabhUShitaH.
R^iShiputro mahAbhAgastapasA dagdhakilbiShaH.. 16-22-12 <span class="RSN">(97780)</span> 
sa~nchariShyati lokAMshcha devagandharvarakShasAm.
svachChandeneti dharmAtmA vyAsasya tu tapobalAt.. 16-22-13 <span class="RSN">(97781)</span> 
devaguhyamidaM prItyA mayA vaH kathitaM mahat.
bhavanto hi shrutadhanAstapasA dagdhakilbiShAH.. 16-22-14 <span class="RSN">(97782)</span> 
<span class="speak">vaishampAyana uvAcha. 16-22-15x <span class="RSN">(8051)</span> </span>
iti te tasya tachChrutvA devarShermadhuraM vachaH.
sarve sumanasaH prItA babhUvuH sa cha pArthivaH.. 16-22-15 <span class="RSN">(97783)</span> 
evaM kathAbhiranvAsya dhR^itarAShTraM manIShiNaH.
viprajagmuryathAkAmaM te siddhagatimAsthitAH.. .. 16-22-16 <span class="RSN">(97784)</span> 
 <span>
iti shrImanmahAbhArate AshramavAsikaparvaNi AshramavAsaparvaNi dvAviMsho.adhyAyaH.. 22 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-22-12 R^iShiputro vyAsaputraH..
</span>

</span>
</div>
<h6 class="accordion-header">
AshramavAsikaparva - adhyAya 023</h6>
<div class="accordion-content">
<h3>.. shrIH ..</h3>
<h2>
16.23. adhyAyaH 023 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThirAdibhiH kuntIdhR^itarAShTrAdInAM pravrajanashokenAbhimanyuprabhR^itibandhujanAnusmaraNajashokena svasvavyApAreShvapyanAdaraNam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-23-1x"
name="AzramavAsika-16-23-1x"><!--anchor--></a>vaishampAyana uvAcha.
</span>
vanaM gate kauravendre duHkhashokasamanvitAH.
babhUvuH pANDavA rAjanmAtR^ishokeni chAnvitAH.. 16-23-1 <span class="RSN">(97785)</span> 
tathA paurajanaH sarvaH shochannAste janAdhipam.
kurvANAshcha kathAstatra brAhmaNA nR^ipatiM prati.. 16-23-2 <span class="RSN">(97786)</span> 
kathaM na rAjA vR^iddhaH sa vane vasati nirjane.
gAndhArI cha mahAbhAgA sA cha kuntI pR^ithA katham.. 16-23-3 <span class="RSN">(97787)</span> 
sukhArhaH sa hi rAjarShirasukhI tadvanaM mahat.
kimavasthaH samAsAdya praj~nAchakShurmahAmanAH.. 16-23-4 <span class="RSN">(97788)</span> 
suduShkaraM kR^itavatI kuntI putrAnapAsya sA.
rAjyashriyaM parityajya vanaM sA samarochayat.. 16-23-5 <span class="RSN">(97789)</span> 
viduraH kimavasthashcha bhrAtR^ishushrUShurAtmavAn.
sa cha gAvalgaNirdhImAnbhartR^ipiNDAnupAlakaH.. 16-23-6 <span class="RSN">(97790)</span> 
AkumAraM cha paurAste chintAshokasamAhatAH.
tatratatra kathAshchakruH samAsAdya parasparam.. 16-23-7 <span class="RSN">(97791)</span> 
pANDavAshchaiva te sarve bhR^ishaM shokaparAyaNAH.
shochanto mAtaraM vR^iddhAmUShurnAtichiraM pure.. 16-23-8 <span class="RSN">(97792)</span> 
tathaiva vR^iddhaM pitaraM hataputraM janeshvaram.
gAndhArIM cha mahAbhAgAM viduraM cha mahAmatim.. 16-23-9 <span class="RSN">(97793)</span> 
naiShAM babhUva samprItistAnvichintayatAM tadA.
na rAjye na cha nArIShu na vedAdhyayaneShu cha.. 16-23-10 <span class="RSN">(97794)</span> 
paraM nirvedamagamaMshchintayantA narAdhipam.
taM cha j~nAtivadhaM ghoraM saMsmarantaH punaHpunaH.. 16-23-11 <span class="RSN">(97795)</span> 
abhimanyoshcha bAlasya vinAshaM raNamUrdhani.
karNasya cha mahAbAhoH sa~NgrAmeShvapalAyinaH.. 16-23-12 <span class="RSN">(97796)</span> 
tathaiva draupadeyAnAmanyeShAM suhR^idAmapi.
vadhaM saMsmR^itya te vIrA nAtipramanaso.abhavan.. 16-23-13 <span class="RSN">(97797)</span> 
hatapravIrAM pR^ithivIM hR^itaratnAM cha bhArata.
sadaiva chintayantaste na shamaM chopalebhire.. 16-23-14 <span class="RSN">(97798)</span> 
draupadI hataputrA cha subhadrA chaiva bhAminI.
nAtiprItiyute devyau tadAstAmaprahR^iShTavat.. 16-23-15 <span class="RSN">(97799)</span> 
vairATyAstanayaM dR^iShTvA pitaraM te parikShitam.
dhArayanti sma te prANAMstava pUrvapitAmahAH.. .. 16-23-16 <span class="RSN">(97800)</span> 
 <span>
iti shrImanmahAbhArate AshramavAsikaparvaNi AshramavAsaparvaNi trayoviMsho.adhyAyaH.. 23 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 024</h6>
<div class="accordion-content">
<h3>.. shrIH ..</h3>
<h2>
16.24. adhyAyaH 024 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa vanasthakuntIdhR^itarAShTrAdididR^ikShayA draupadyAdibhiH paurairbhrAtR^ibhishcha saha vanaMprati prasthAnam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-24-1x"
name="AzramavAsika-16-24-1x"><!--anchor--></a>yudhiShThireNa vanasthakuntIdhR^itarAShTrAdididR^ikShyA draupadyAdibhiH paurairbhrAtR^ibhishcha saha vanaMprati prasthAnam.. 1 ..
</span>
16-24-0 <span class="RSN">(97801)</span> 
<span class="speak">vaishampAyana uvAcha. 16-24-0x <span class="RSN">(8052)</span> </span>
evaM te puruShavyAghrAH pANDavA mAtR^inandanAH.
smaranto mAtaraM vIrA babhUvurbhashaduHkhitAH.. 16-24-1 <span class="RSN">(97802)</span> 
ye rAjakAryeShu purA vyAsaktA nityasho.abhavan.
te rAjakAryANi tadA nAkArShuH sarvataH pure.. 16-24-2 <span class="RSN">(97803)</span> 
praviShTA iva shokena nAbhyanandanta ki~nchana.
sambhAShyamANA api te na ki~nchitpratyapUjayan.. 16-24-3 <span class="RSN">(97804)</span> 
te sma vIrA durAdharShA gAMbhIrye sAgaropamAH.
shokopahatavij~nAnA naShTasaMj~nA ivAbhavan.. 16-24-4 <span class="RSN">(97805)</span> 
achintayaMshcha jananIM tataste pANDunandanAH.
kathaM nu vR^iddhamithunaM vahatyatikR^ishA pR^ithA.. 16-24-5 <span class="RSN">(97806)</span> 
kathaM cha sa mahIpAlo hataputro nirAshrayaH.
patnyA saha vasatyeko vane shvApadasevite.. 16-24-6 <span class="RSN">(97807)</span> 
sA cha devI mahAbhAgA gAndhArI hatabAndhavA.
patimandhaM kathaM vR^iddhamanveti vijane vane.. 16-24-7 <span class="RSN">(97808)</span> 
evaM teShAM kathayatAmautsukyamabhavattadA.
gamane chAbhavadbuddhirdhR^itarAShTradidR^ikShayA.. 16-24-8 <span class="RSN">(97809)</span> 
sahadevastu rAjAnaM praNipatyedamabravIt.
aho me bhavato dR^iShTaM hR^idayaM gamanaM prati.  16-24-9 <span class="RSN">(97810)</span> 
na hi tvAM gauraveNAhamashakaM vaktuma~njasA.
gamanaM prati rAjendra tadidaM samupasthitam.. 16-24-10 <span class="RSN">(97811)</span> 
diShTyA drakShyAmi tAM kuntIM vartayantIM tapasvinIm.
jaTilAM tApasIM vR^iddhAM kushakAshaparikShatAm.. 16-24-11 <span class="RSN">(97812)</span> 
prAsAdaharmyasaMvR^iddhAmatyantasukhabhAginIm.
kadAnujananIM shrAntAM drakShyAmi bhR^ishaduHkhitAm.. 16-24-12 <span class="RSN">(97813)</span> 
anityAH khalu martyAnAM gatayo bharatarShabha.
kuntI rAjasutA yatra vasatyasukhitA vane.. 16-24-13 <span class="RSN">(97814)</span> 
sahadevavachaH shrutvA draupadI yoShitAM varA.
uvAcha devI rAjAnamabhipUjyAbhinandya cha.  16-24-14 <span class="RSN">(97815)</span> 
kadA drakShyAmi tAM devIM yadi jIvati sA pR^ithA.
jIvantyA hyadya me prItirbhaviShyati janAdhipa.. 16-24-15 <span class="RSN">(97816)</span> 
eShA te.astu matirnityaM dharme te ramatAM manaH.
yo.adya tvamasmAnrAjendra shreyasA yojayiShyasi.. 16-24-16 <span class="RSN">(97817)</span> 
agrapAdasthitaM chemaM viddhi rAjanvadhUjanam.
kA~NkShantaM darshanaM kuntyA gAndhAryAH shvasurascha cha.. 16-24-17 <span class="RSN">(97818)</span> 
ityuktaH sa nR^ipo devyA draupadyA bharatarShabha.
senAdhyakShAnsamAnAyya sarvAnidamuvAcha ha.. 16-24-18 <span class="RSN">(97819)</span> 
niryAtayata me senAM prabhUtarathaku~njarAm.
drakShyAmi vanasaMsthaM cha dhR^itAShTraM mahIpatim.. 16-24-19 <span class="RSN">(97820)</span> 
stryadhyakShAMshchAbravIdrAjA yAnAni vividhAni me.
sajjIkriyantAM sarvANi shibikAshcha sahasrashaH.. 16-24-20 <span class="RSN">(97821)</span> 
shakaTApaNaveshAshcha koshaH shilpina eva cha.
niryAntu koshapAlAshcha kurukShetrAshramaM prati.. 16-24-21 <span class="RSN">(97822)</span> 
yashcha paurajanaH kashchiddraShTumichChati pArthivam.
anAvR^itaH suvihitaH sa cha yAtu surakShitaH.. 16-24-22 <span class="RSN">(97823)</span> 
sUdAH paurogavAshchaiva sarvaM chaiva mahAnasam.
vividhaM bhakShyabhojyaM cha shakaTairuhyatAM mama.. 16-24-23 <span class="RSN">(97824)</span> 
prayANaM ghuShyatAM chaiva shvobhUta iti mAchiram.
kriyatAM pathi chApyadya veshmAni vividhAni cha.  16-24-24 <span class="RSN">(97825)</span> 
evamAj~nApya rAjA sa bhrAtR^ibhiH saha pANDavaH.
shvobhUte niryayau rAjansastrIvR^iddhapuraHsaraH.. 16-24-25 <span class="RSN">(97826)</span> 
sa bahirdivasAneva janaughaM paripAlayan.
nyavasannR^ipatiH pa~ncha tato.agachChadvanaM prati.. .. 16-24-26 <span class="RSN">(97827)</span> 
 <span>
iti shrImanmahAbhArate AshramavAsikaparvaNi AshramavAsaparvaNi chaturviMsho.adhyAyaH.. 24 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-24-17 aprapAdasthitaM prayANArthaM puraskR^itenaiva pAdena sthitam. atyantamutsukamityarthaH..
</span>

</span>
</div>
<h6 class="accordion-header">
AshramavAsikaparva - adhyAya 025</h6>
<div class="accordion-content">
<h3>.. shrIH ..</h3>
<h2>
16.25. adhyAyaH 025 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa nAnAyAnArUDhaiH paurairbhrAtR^ibhishcha saha dhR^itarAShTrAdididR^ikShayA shatayUpAshramavanapraveshaH.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-25-1x"
name="AzramavAsika-16-25-1x"><!--anchor--></a>vaishampAyana uvAcha.
</span>
Aj~nApayAmAsa tataH senAM bharatasattamaH.
arjunapramukhairguptAM lokapAlopamairnaraiH.. 16-25-1 <span class="RSN">(97828)</span> 
yogoyoga iti prItyA tataH shabdo mahAnabhUt.
kroshatAM sAdinAM tatra yujyatAM yujyatAmiti.. 16-25-2 <span class="RSN">(97829)</span> 
kechidyAnairnarA jagmuH kechidashvairmahAjavaiH.
kA~nchanaishcha rathaiH kechijjvalitajvalanopamaiH.. 16-25-3 <span class="RSN">(97830)</span> 
gajendraishcha tathaivAnye kechiduShTrairnarAdhipa.
padAtayastathaivAnye nakharaprAsayodhinaH.. 16-25-4 <span class="RSN">(97831)</span> 
paurajAnapadAshchaiva yAnairbahuvidhaistathA.
anvayuH kururAjAnaM dhR^itarAShTraM didakShavaH.. 16-25-5 <span class="RSN">(97832)</span> 
sa chApi rAjavachanAdAchAryo gautamaH kR^ipaH.
senAmAdAya senAnIH prayayAvAshramaM prati.. 16-25-6 <span class="RSN">(97833)</span> 
tato dvijaiH parivR^itaH kururAjo yudhiShThiraH.
saMstUyamAno bahubhiH sUtamAgadhabandibhiH.. 16-25-7 <span class="RSN">(97834)</span> 
pANDureNAtapatreNa dhriyamANena mUrdhani.
ratAnIkena mahatA nirjagAma kurUdvahaH.. 16-25-8 <span class="RSN">(97835)</span> 
gajaishchAchalasaMkAshairbhImakarmA vR^ikodaraH.
sajjayantrAyudhopetaiH prayayau pavanAtmajaH.. 16-25-9 <span class="RSN">(97836)</span> 
mAdrIputrAvapi tathA hayArohau susaMvR^itau.
jagmatuH shIghragamanau sannaddhakavachadhvajau.. 16-25-10 <span class="RSN">(97837)</span> 
arjunashcha mahAtejA rathenAdityavarchasA.
vashI shvetairhayairyuktairdivyenAnvagamannR^ipam.. 16-25-11 <span class="RSN">(97838)</span> 
draupadIpramukhAshchApi strIsa~NghAH shibikAgatAH.
stryadhyakShaguptAH prayayurvisR^ijanto.amitaM vasu.. 16-25-12 <span class="RSN">(97839)</span> 
samR^iddharathahastyashvaM veNuvINAnunAditam.
shushubhe pANDavaM sainyaM tattadA bharatarShabha.. 16-25-13 <span class="RSN">(97840)</span> 
nadItIreShu ramyeShu saraHsu cha vishAmpate.
vAsAnkR^itvA krameNAtha jagmuste kurupu~NgavAH.. 16-25-14 <span class="RSN">(97841)</span> 
yuyutsushcha mahAtejA dhaumyashchaivi purohitaH.
yudhiShThirasya vachanAtpuraguptiM prachakratuH.. 16-25-15 <span class="RSN">(97842)</span> 
tato yudhiShThiro rAjA kurukShetramavAtarat.
kramoNottIrya yamunAM nadIM paramapAvinIm.. 16-25-16 <span class="RSN">(97843)</span> 
sa dadarshAshramaM dUrAdrAjarShestasya dhImataH.
shatayUpasya kauravya dhR^itarAShTrasya chaiva ha.. 16-25-17 <span class="RSN">(97844)</span> 
tataH pramuditaH sarvo janastadvanama~njasA.
vivesha sumahAnAdairApUrya bharatarShabha.. .. 16-25-18 <span class="RSN">(97845)</span> 
 <span>
iti shrImanmahAbhArate AshramivAsikaparvaNi AshramivAsaparvaNi pa~nchaviMsho.adhyAyaH.. 25 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-25-3 yAnaimanuShyavAhyaH.. 7-25-4 nakharaprAsaH vyAghranakhavatparAchInaphalakakukShiryaH..
</span>

</span>
</div>
<h6 class="accordion-header">
AshramavAsikaparva - adhyAya 026</h6>
<div class="accordion-content">
<h3>.. shrIH ..</h3>
<h2>
16.26. adhyAyaH 026 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThirAdibhiH shatayUpAshrame dhR^itarAShTrAdInupetya svasvanAmakIrtanapUrvakaM tatpAdAbhivAdanam.. 1 .. dhR^itarAShTreNa svAvA syAdarshanena shochatAM teShAM samAshvAsanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-26-1x"
name="AzramavAsika-16-26-1x"><!--anchor--></a>vaishampAyana uvAcha.
</span>
tataste pANDavA dUrAdavatIrya padAtayaH.
abhijagmurnarapaterAshramaM vinayAnatAH.. 16-26-1 <span class="RSN">(97846)</span> 
sa cha yodhajanaH sarvo ye cha rAShTranivAsinaH.
striyashcha kurumukhyAnAM padbhirevAnvayustadA.. 16-26-2 <span class="RSN">(97847)</span> 
AshramaM te tato jagmurdhR^itarAShTrasya pANDavAH.
shUnyaM mR^igagaNAkIrNaM kadalIvanashobhitam.. 16-26-3 <span class="RSN">(97848)</span> 
tatastatra samAjagmustApasA niyatavratAH.
pANDavAnAgatAndraShTuM kautUhalasamanvitAH.. 16-26-4 <span class="RSN">(97849)</span> 
tAnapR^ichChattato rAjA kvAsau kauravavaMshabhR^it.
pitA jyeShTho gato.asmAkamiti bAShpapariplutaH.. 16-26-5 <span class="RSN">(97850)</span> 
te tamUchustato vAkyaM yamunAmavagAhitum.
puShpANAmudakuMbhasya chArthe gata iti prabho.. 16-26-6 <span class="RSN">(97851)</span> 
tairAkhyAtena mArgeNa tataste jagmura~njasA.
dadR^ishushchAvidUre tAnsarvAnatha padAtayaH.. 16-26-7 <span class="RSN">(97852)</span> 
tataste satvarA jagmuH viturdarshanakA~NkShiNaH.
sahadevastu vegena prAdhAvadyatra sA pR^ithA.. 16-26-8 <span class="RSN">(97853)</span> 
susvaraM rurude dhImAnmAtuH pAdAvupaspR^ishan.
sA cha bAShpAkulamukhI dadarshaka dayitaM sutam.. 16-26-9 <span class="RSN">(97854)</span> 
bAhubhyAM sampariShvajya samunnAmya cha putrakam.
gAndhAryAH kathayAmAsa sahadrevamupasthitam.. 16-26-10 <span class="RSN">(97855)</span> 
anantaraM cha rAjAnaM bhImasenamathArjunam.
nakulaM cha pR^ithA dR^iShTvA tvaramANopachakrame.. 16-26-11 <span class="RSN">(97856)</span> 
sA hyagre gachChati tayordapatyorhataputrayoH.
karShantI tau tataste tAM dR^iShTvA saMnyapatanbhuvi. 
`tayostu pAdayo rAjannyapatanhataputrayoH..'  16-26-12 <span class="RSN">(97857)</span> 
rAjA tAnsvarayogena sparshena cha mahAmanAH.
pratyabhij~nAya medhAvI samAshvAsayata prabhuH.. 16-26-13 <span class="RSN">(97858)</span> 
tataste bAShpamutsR^ijya gAndhArIsahitaM nR^ipam.
upatasthurmahAtmAno mAtaraM cha yathAvidhi.. 16-26-14 <span class="RSN">(97859)</span> 
sarveShAM toyakalashA~njagR^ihuste svayaM tadA.
pANDavA labdhasaMj~nAste mAtrA chAshvAsitAH punaH.. 16-26-15 <span class="RSN">(97860)</span> 
tathA nAryo nR^isiMhAnAM so.avarodhajanastadA.
paurajAnapadAshchaiva dadR^ishustaM janAdhipam.. 16-26-16 <span class="RSN">(97861)</span> 
nivedayAmAsa tadA janaM tannAmagotrataH.
yudhiShThiro narapatiH sa chainaM pratyapUjayat.. 16-26-17 <span class="RSN">(97862)</span> 
sa taiH parivR^ito mene harShabAShpAvilekShaNaH.
rAjA.a.atmAnaM gR^ihagataM purevi gajasAhvaye.. 16-26-18 <span class="RSN">(97863)</span> 
abhivAdito vadhUbhishcha kR^iShNAdyAbhiH sa pArthivaH.
gAndhAryA sahito dhImAnkuntyA cha pratyanandata.. 16-26-19 <span class="RSN">(97864)</span> 
tatashchAshramamAgachChatsiddhachAraNasevitam.
didR^ikShubhiH samAkIrNaM nabhastArAgaNairiva.. .. 16-26-20 <span class="RSN">(97865)</span> 
 <span>
iti shrImanmahAbhArate AshramavAsikaparvaNi AshramavAsaparvaNi ShaDviMsho.adhyAyaH.. 26 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 027</h6>
<div class="accordion-content">
<h3>.. shrIH ..</h3>
<h2>
16.27. adhyAyaH 027 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
sa~njayena tApasAnprati yudhiShThirAdInAM draupadyAdistrINAM chA~Ngulinirdeshena nAmanirdeshaH.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-27-1x"
name="AzramavAsika-16-27-1x"><!--anchor--></a>vaishampAyana uvAcha.
</span>
sa taiH saha naravyAdhrairbhrAtR^ibhirbharatarShabha.
rAjA ruchirapadmAkShairAsAMchakre tadAshrame.. 16-27-1 <span class="RSN">(97866)</span> 
tApasaishcha mahAbhAgairnAnAdeshasamAgataiH.
draShTuM kurupateH putrAnpANDavAnpR^ithuvakShasaH.. 16-27-2 <span class="RSN">(97867)</span> 
te bruva~nj~nAtumichChAmaH katamo.atra yudhiShThiraH.
bhImArjunau yamau chaiva draupadI cha yashasvinI.. 16-27-3 <span class="RSN">(97868)</span> 
tAnAchakhyau tadA sUtasteShAM nAma pradhAnataH.
saMjayo draupadIM chaiva sarvAshchAnyA kurustriyaH.. 16-27-4 <span class="RSN">(97869)</span> 
<span class="speak">sa~njaya uvAcha. 16-27-5x <span class="RSN">(8053)</span> </span>
ya eSha jAMbUnadashuddhagaura-
stanurmahAsiMha iva pravR^iddhaH. 
prachaNDaghoNaH pR^ithudIrghanetra-
stAmrAyatAkShaH kururAja eShaH..  16-27-5 <span class="RSN">(97870)</span> 
ayaM punarmattagajendragAmI
prataptachAmIkarashuddhagauraH. 
pR^ithvAyatAMsaH pR^ithudIrghabAhu-
rvR^ikodaraH pashyata pashyatemam..  16-27-6 <span class="RSN">(97871)</span> 
yastveSha pArshve.asya mahAdhanuShmA-
~nshyAmo yuvA vAraNayUthapAbhaH. 
siMhonnatAMso gajakhelagAmI
padmAyatAkSho.arjuna eSha vIraH..  16-27-7 <span class="RSN">(97872)</span> 
kuntIsamIpe puruShottamau tu
yamAvimau viShNumahendrakalpau. 
manuShyaloke sakale samosti
yayorna rUpe na bale na shIle..  16-27-8 <span class="RSN">(97873)</span> 
iyaM punaH padmadalAyatAkShI
madhyaM vayaH ki~nchidiva spashantI. 
nIlotpalAbhA puradevateva
kR^iShNA sthitA mUrtimatIva lakShmIH..  16-27-9 <span class="RSN">(97874)</span> 
asyAstu pArshve kanakopamatva-
geShA sthitA mUrtimatIva gaurI. 
satye sthitA sA bhaginI dvijAgryA-
shchakrAyudhasyApratimasya tasya..  16-27-10 <span class="RSN">(97875)</span> 
iyaM cha jAMbUnadashuddhagaurI
pArthasya bhAryA bhujagendrakanyA. 
chitrA~NgadA chaiva narendrakanyA
yaiShA savarNArdramadhUkapuShpaiH..  16-27-11 <span class="RSN">(97876)</span> 
iyaM svasA rAjachamUpateshcha
pravR^iddhanIlotpaladAmavarNA. 
paspardha kR^iShNena sadA nR^ipo yo
vR^ikodarasyaiSha parigraho.agryaH..  16-27-12 <span class="RSN">(97877)</span> 
iyaM cha rAj~no magadhAdhipasya
sutA jarAsaMdha iti shrutasya. 
yavIyaso mAdravatIsutasya
bhAryA matA champakadAmagaurI..  16-27-13 <span class="RSN">(97878)</span> 
indIvarashyAmatanuH sthitA tu
yaiShA parA.a.asannatarorlateva. 
bhAryA matA mAdravatIsutasya
jyeShThasya seyaM kamalAyatAkShI..  16-27-14 <span class="RSN">(97879)</span> 
iyaM tu niShTaptasuvarNagaurI
rAj~no virATasya sutA saputrA. 
bhAryA.abhimanyornihato raNe yo
droNAdibhistairviratho rathasthaiH..  16-27-15 <span class="RSN">(97880)</span> 
etAstu sImantashiroruhA yAH
shuklottarIyA nararAjapatnyaH. 
rAj~nosya vR^iddhasya paraMshatAkhyAH
snuShA nR^ivIrAhataputranAthAH..  16-27-16 <span class="RSN">(97881)</span> 
ekatA yathAmukhyamudAhR^itA vo
brAhmaNyabhAvAdR^ijubuddhisatvAt. 
sarvA bhavadbhiH paripR^ichChyamAnA
narendrapatnyaH suvishuddhasatvAH.
`sarve bhavantopi tapobalAgryAH
kShAntAshcha dAntAshcha kulodbhavAshcha..'  16-27-17 <span class="RSN">(97882)</span> 
<span class="speak">vaishampAyana uvAcha. 16-27-18x <span class="RSN">(8054)</span> </span>
evaM sa rAjA kuruvR^iddhavaryaH
samAgatastairnaradevaputraiH. 
paprachCha sarvaM kushalaM tadAnIM
gateShu sarveShvatha tApaseShu..  16-27-18 <span class="RSN">(97883)</span> 
yodheShu chApyAshramamaNDalaM ta-
nmatvA niviShTeShu vimuchya patram. 
strIvR^iddhabAle cha susaMniviShTe
yathArhatastAnkushalAnyapR^ichChat.. ..  16-27-19 <span class="RSN">(97884)</span> 
 <span>
iti shrImanmahAbhArate AshramavAsikaparvaNi AshramavAsaparvaNi saptaviMsho.adhyAyaH.. 27 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-27-12 parigraho bhAryA.. 7-27-14 yAsau vishuddhAMbujapadmanetrA iti ka.tha.pAThaH.. 7-27-16 bhImantamAtreNa upalakShitA. natvala~NkArAdinA tAdR^ishAH shiroruhAH keshA yAsAM tAH sImantashiroruhAH. asImanteti pATho yuktaH. shuklottarIyA nararAjakanyA iti ka.tha.pAThaH.. 7-27-19 patraM vAhanam..
</span>

</span>
</div>
<h6 class="accordion-header">
AshramavAsikaparva - adhyAya 028</h6>
<div class="accordion-content">
<h3>.. shrIH ..</h3>
<h2>
16.28. adhyAyaH 028 
</h2>
 <span>
<h3>athAshramavAsaparva  .. 1 ..</h3>
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTrayudhiShThirAbhyAM parasparakushalaprashnAdipUrvakaM sa.NllApaH.. 1 .. yudhiShThireNa dhR^itarAShTraMprati viduraH kveti prashne tatratyena kenachidyadR^ichChayA dhR^itarAShTramupasarpato janAvalokanena pratinivartamAnasya cha tasya pradarshanam.. 2 .. tato yudhiShThireNAnudhAvanena tatsamIpagamanam.. 3 .. tato vidure yogAtsvasharIratyAgena tachCharIrapraveshaH.. 4 .. yudhiShThireNa dhR^itarAShTrAdiShu tadadbhutanivedanam.. 5 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-28-1x"
name="AzramavAsika-16-28-1x"><!--anchor--></a>dhR^itarAShTra uvAcha.
</span>
yudhiShThira mahAbAho kachchitvaM kushalI hyasi.
sahito bhrAtR^ibhiH sarvaiH paurajAnapadaistathA.. 16-28-1 <span class="RSN">(97885)</span> 
ye cha tvAmanujIvanti kachchitte.api nirAmayAH.
sachivA bhR^ityavargAshcha guravashchaiva te nR^ipa.. 16-28-2 <span class="RSN">(97886)</span> 
kachchitte.api nirAta~NkA vasanti viShaye tava.
kachchidvartasi paurANIM vR^ittiM rAjarShisevitAm.. 16-28-3 <span class="RSN">(97887)</span> 
kachchinnyAyAnanuchChidya koshaste.abhiprapUryate.
arimadhyasthamitreShu vartase chAnurUpataH. 
brAhmaNAnagrahArairvA yathAvadanupashyasi..  16-28-4 <span class="RSN">(97888)</span> 
kachchitte parituShyanti shIleni bharatarShabha.
shatravopi kutaH paurA bhR^ityA vA svajanopi vA.. 16-28-5 <span class="RSN">(97889)</span> 
kachchidyajasaki rAjendra shraddhAvAnpitR^idevatAH.
atithInannapAneni kachchidarchasi bhArata.. 16-28-6 <span class="RSN">(97890)</span> 
kachchinnayapathe viprAH svakarmaniratAstava.
kShatriyA vaishyavarNA vA shUdrA vA.api kuTumbinaH.. 16-28-7 <span class="RSN">(97891)</span> 
kachchitstrIbAlavR^iddhaM te na shochati na yAchate.
jAmayaH pUjitAH kachchittava gehe nararShabha.. 16-28-8 <span class="RSN">(97892)</span> 
kachchidrAjarShivaMsho.ayaM tvAmAsAdya mahIpatim.
yathochitaM mahArAja yashasA nAvasIdati.. 16-28-9 <span class="RSN">(97893)</span> 
<span class="speak">vaishaNpAyana uvAcha. 16-28-10x <span class="RSN">(8055)</span> </span>
ityevAdinaM taM sa nyAyavitpratyabhAShata.
kushalaprashnasaMyuktaM kushalo vAkyamabravIt.. 16-28-10 <span class="RSN">(97894)</span> 
<span class="speak">yudhiShThira uvAcha. 16-28-11x <span class="RSN">(8056)</span> </span>
api te vardhate rAjaMspapo mandaH shramashcha te ..  16-28-11 <span class="RSN">(97895)</span> 
api me jananI cheyaM shushrUShurvigataklamA.
athAsyAH saphalo rAjanvanavAso bhaviShyati.. 16-28-12 <span class="RSN">(97896)</span> 
iyaM cha mAtA jyeShThA me shItavAtAdhvakarshitA.
ghoreNa tapasA yuktA devI kachchinna shochati.. 16-28-13 <span class="RSN">(97897)</span> 
hatAnputrAnmahAvIryAnkShatradharmaparAyaNAn.
nApadhyAyati vA kachchidasmAnpApakR^itaH sadA.. 16-28-14 <span class="RSN">(97898)</span> 
kva chAsau viduro rAjannemaM pashyAmahe vayam.
saMjayaH kushalI chAyaM kachchinnu tapasi sthiraH.. 16-28-15 <span class="RSN">(97899)</span> 
<span class="speak">vaishampAyana uvAcha. 16-28-16x <span class="RSN">(8057)</span> </span>
ityuktaH pratyuvAchainaM dhR^itarAShTro janAdhipam.
kushalI viduraH putra tapo ghoraM samAshritaH.. 16-28-16 <span class="RSN">(97900)</span> 
vAyubhakSho nirAhAraH kR^isho dhamanisaMtataH.
kajAchiddR^ishyate vipraiH shUnye.asminkAnane kvachit.. 16-28-17 <span class="RSN">(97901)</span> 
ityevaM bruvatastasya jaTI vITAmukhaH kR^ishaH.
digvAsA maladigdhA~Ngo vanareNusamukShitaH.. 16-28-18 <span class="RSN">(97902)</span> 
dUrAdAlakShitaH kShattA tatrAkhyAto mahIpateH.
`kavidurastveSha dharmAtmA janaM dR^iShTvA nivartate..'  16-28-19 <span class="RSN">(97903)</span> 
nivartamAnaM sahasA janaM dR^iShTvA.a.ashramaM prati.
tamanvadhAvannR^ipatireka eva yudhiShThiraH. 
pravishantaM vanaM ghoraM lakShyAlakShyaM kvachitkvachit..  16-28-20 <span class="RSN">(97904)</span> 
bhobho vidura rAjA.ahaM dayitaste yudhiShThiraH.
iti bruvannarapatistaM yatnAdabhyadhAvata.. 16-28-21 <span class="RSN">(97905)</span> 
tato vivikta ekAnte tasthau buddhimatAM varaH.
viduro vR^ikShamAshritya ka~nchittatra vanAntare.. 16-28-22 <span class="RSN">(97906)</span> 
taM rAjA kShINabhUyiShThamAkR^itImAtrasUchitam.
abhijaj~ne mahAbuddhiM mahAbuddhiryudhiShThiraH.. 16-28-23 <span class="RSN">(97907)</span> 
yudhiShThiro.ahamasmIti vAkyamuktvA.agrataH sthitaH.
vidurasyAshrame rAjA sa cha pratyAha saMj~nayA.. 16-28-24 <span class="RSN">(97908)</span> 
tataH so.animiSho bhUtvA rAjAnaM tamudaikShata.
saMyojya vidurastasmindR^iShTiM dR^iShTyA samAhitaH.. 16-28-25 <span class="RSN">(97909)</span> 
vivesha viduro dhImAngAtrairgAtrANi chaiva ha.
prANAnprANeShu cha dadhadindriyANIndriyeShu cha.. 16-28-26 <span class="RSN">(97910)</span> 
sa yogabalamAsthAya vivesha nR^ipatestanum.
viduro dharmarAjasya tejasA prajvalanniva.. 16-28-27 <span class="RSN">(97911)</span> 
vidurasya sharIraM tu tathaiva stabdhalochanam.
vR^ikShAshritaM tadA rAjA dadarsha gatachetanam.. 16-28-28 <span class="RSN">(97912)</span> 
balavantaM tathA.a.atmAnaM mene bahuguNaM tadA.
dharmarAjo mahAtejAstachcha sasmAra pANDavaH.. 16-28-29 <span class="RSN">(97913)</span> 
paurANamAtmanaH sarvaM bhaviShyaM cha vishAmpate.
yogadharmaM mahAtejA vyAsena kathinaM yathA.. 16-28-30 <span class="RSN">(97914)</span> 
dharmarAjashcha tatrainaM sa~nchaskArayiShustadA.
dagdhukAmo.abhavadvidvAnatha vAgabhyabhAShata.. 16-28-31 <span class="RSN">(97915)</span> 
bhobho rAjanna dagdhavyametadvidurasaMj~nakam.
kalebaramihaivaM te dharma eSha sanAtanaH.. 16-28-32 <span class="RSN">(97916)</span> 
loko vaikartano nAma bhaviShyatyasya bhArata.
yatidharmamavAptosau naiSha shochyaH paraMtapa.. 16-28-33 <span class="RSN">(97917)</span> 
ityukto dharmarAjaH sa vinivR^itya tataH punaH.
rAj~no vaichitravIryasya tatsarvaM pratyavedayat.. 16-28-34 <span class="RSN">(97918)</span> 
tataH sa rAjA dhR^itimAnsa cha sarvo janastadA.
bhImasenAdayashchaiva paraM vismiyamAgatAH.. 16-28-35 <span class="RSN">(97919)</span> 
tachChrutvA prItimAnrAjA bhUtvA dharmajamabravIt.
Apo mUlaM phalaM chaiva mamedaM pratigR^ihyatAm.. 16-28-36 <span class="RSN">(97920)</span> 
yadanno hi naro rAjaMstadanno.asyAtithiH smR^itaH.
ityuktaH sa tathetyevaM prAha dharmAtmajo nR^ipam.. 16-28-37 <span class="RSN">(97921)</span> 
phalaM mUlaM cha bubhuje rAj~nA dattaM sahAnujaH.
tataste vR^ikShamUleShu kR^itavAsaparigrahAH. 
tAM rAtrimavasansarve phalamUlajalAshanAH.. ..  16-28-38 <span class="RSN">(97922)</span> 
 <span>
iti shrImanmahAbhArate AshramavAsikaparvaNi AshramavAsaparvaNi aShTAviMsho.adhyAyaH.. 28 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-28-4 kachchidAyAnanuchChidyeti ka.pAThaH.. 7-28-8 jAmayaH saubhAgyavatyaH.. 7-28-18 vITA pAShANakavalaH. vanadigdhA~Ngo vAnarairupalakShita iti tha.pAThaH.. 7-28-29 tachcha svasya vidurasya cha ekasyaiva dharmasyAMshAjjAtatvaM sasmAra.. 7-28-30 yogadharmaM sasmAretyanuShajyate.. 7-28-31 saMchaskArayiShuH saMskAraM lambhayitumichChuH.. 7-28-33 lokAssAntAnikAnAma bhaviShyantyasyeti jha.pAThaH. yatidharmo dAhAdyayogyatvam..
</span>

</span>
</div>
<h6 class="accordion-header">
AshramavAsikaparva - adhyAya 029</h6>
<div class="accordion-content">
<h3>.. shrIH ..</h3>
<h2>
16.29. adhyAyaH 029 
</h2>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa dhR^irAShTrAbhyanuj~nayA bhrAtrAdibhiH saha maharShiNAmAshramadarshanam.. 1 .. shatayUpAdibhiH sashiShyeNa vyAsena cha yudhiShThirAdibhiH parivR^itasya dhR^itarAShTrasyAshramaMpratyAgamanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-29-1x"
name="AzramavAsika-16-29-1x"><!--anchor--></a>vaishampAyana uvAcha.
</span>
tatastu rAjanneteShAmAshrame puNyakarmaNAm.
shivA nakShatrasampannA sA vyatIyAya sharvarI.. 16-29-1 <span class="RSN">(97923)</span> 
tatastatra kathAshchAsaMsteShAM dharmArthalakShaNAH.
vichitrapadasa~nchArA nAnAshrutibhiranvitAH.. 16-29-2 <span class="RSN">(97924)</span> 
pANDavAstvabhito mAturdharaNyAM suShupustadA.
utsR^ijya tu mahArhANi shayanAni narAdhipa.. 16-29-3 <span class="RSN">(97925)</span> 
yadAhAro.abhakavadrAjA dhR^itarAShTro mahAmanAH.
tadAhArA nR^ivIMrAste nyavasaMstAM nishAM tadA.. 16-29-4 <span class="RSN">(97926)</span> 
vyatItAyAM tu sharvaryAM kR^itapaurvAhNikakriyaH.
bhrAtR^ibhiH sahito rAjA dadarshAshramamaNDalam.. 16-29-5 <span class="RSN">(97927)</span> 
sAntaH puraparIvAraH sabhR^ityaH sapurohitaH.
yathAsukhaM yathoddeshaM dhR^itarAShTrAbhyanuj~nayA.. 16-29-6 <span class="RSN">(97928)</span> 
dadarsha tatra vedIshcha samprajvalitapAvakAH.
kR^itAbhiShekairmunibhirhutAgnibhirupasthitAH.. 16-29-7 <span class="RSN">(97929)</span> 
vAneyapuShpanikarairAjyadhUmodgamairapi.
brAhmeNa vapuShA yuktA yuktA munigaNasya tAH.. 16-29-8 <span class="RSN">(97930)</span> 
mR^igayUthairanudvignaistatratatra samAshritaiH.
asha~NkitaiH pakShigaNaiH pragItairiva cha prabho.. 16-29-9 <span class="RSN">(97931)</span> 
kekAbhirnIlakaNThAnAM dAtyUhAnAM cha kUjitaiH.
kokilAnAM kuhuravaiH sukhaiH shrutimanoharaiH.. 16-29-10 <span class="RSN">(97932)</span> 
prAdhItadvijaghoShaishcha kvachitkvachidala~NkR^itam.
phalamUlasamAhArairmahadbhishchopashobhitam.. 16-29-11 <span class="RSN">(97933)</span> 
tataH sa rAjA pradadau tApasArthamupAhR^itAn.
kalashAnkA~nchanAnrAjaMstathaivaudumbarAnapi.. 16-29-12 <span class="RSN">(97934)</span> 
ajinAni praveNIshcha sruksruvaM cha mahIpatiH.
kamaNDalUMshchi sthAlIshcha piTharANi cha bhArata.. 16-29-13 <span class="RSN">(97935)</span> 
bhAjanAni cha lauhAni pAtrIshcha vividhA nR^ipa.
yadyadichChati yAvachcha yadanyadapi kA~NkShitam.. 16-29-14 <span class="RSN">(97936)</span> 
evaM sa rAjA dharmAtmA parItyAshramamaNDalam.
vasu vishrANya tatsarvaM punarAyAnmahIpatiH.. 16-29-15 <span class="RSN">(97937)</span> 
kR^itAhnikaM cha rAjAnaM dhR^itarAShTraM mahIpatim.
dadarshAsInamavyagraM gAndhArIsahitaM tadA.. 16-29-16 <span class="RSN">(97938)</span> 
mAtaraM chAvidUrasthAM shiShyavatpraNatAM sthitAm.
kuntIM dadarsha dharmAtmA shiShTAchArasamanvitAm.. 16-29-17 <span class="RSN">(97939)</span> 
sa tamabhyarchya rAjAnaM nAma saMshrAvya chAtmanaH.
niShIdetyabhyanuj~nAto vR^isyAmupavivesha ha.. 16-29-18 <span class="RSN">(97940)</span> 
bhImasenAdayashchaiva pANDava bharatarShabha.
abhivAdyopasa~NgR^ihya niSheduH pArthivAj~nayA.. 16-29-19 <span class="RSN">(97941)</span> 
sa taiH parivR^ito rAjA shushubhe.atIva kauravaH.
bibhradbrAhmIM shriyaM dIptAM devairiva bR^ihaspatiH.. 16-29-20 <span class="RSN">(97942)</span> 
tathA teShUpaviShTeShu samAjagmurmaharShayaH.
shatayUpaprabhR^itayaH kurukShetranivAsinaH.. 16-29-21 <span class="RSN">(97943)</span> 
vyAsashcha bhagavAnvipro devarShigaNasevitaH.
vR^itaH shiShyairmahAtejA darshayAmAsa pArthivam.. 16-29-22 <span class="RSN">(97944)</span> 
tataH sa rAjA kauravyaH kuntIputrashcha dharmarAT.
bhImasenAdayashchaiva pratyutthAyAbhyavAdayan.. 16-29-23 <span class="RSN">(97945)</span> 
samAgatastato vyAsaH shatayUpAdibhirvR^itaH.
dhR^itarAShTraM mahIpAlamAsyatAmityabhAShata.. 16-29-24 <span class="RSN">(97946)</span> 
varaM tu viShTaraM kaushyaM kR^iShNAjinakushottaram.
pratipede tadA vyAsastadarthamupakalpitam.. 16-29-25 <span class="RSN">(97947)</span> 
te cha sarve dvijashreShThA viShTareShu samantataH.
dvaipAyanAbhyanuj~nAtA niShedurvipulaujasaH.. .. 16-29-26 <span class="RSN">(97948)</span> 
 <span>
iti shrImanmahAbhArate AshramavAsikaparvaNi AshramavAsaparvaNi ekonatriMsho.adhyAyaH.. 29 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-29-8 munigaNasya munigaNena. tA vaidikyo laukikyashcha.. 7-29-9 mR^igayUthAdibhirala~NkR^itamAshramam.. 7-29-12 audumbarAn kalashAn.. 7-29-13 praveNIH kuthAH..
</span>

</span>
</div>
<h6 class="accordion-header">
AshramavAsikaparva - adhyAya 030</h6>
<div class="accordion-content">
<h3>.. shrIH ..</h3>
<h2>
16.30. adhyAyaH 030 
</h2>
<h4>Mahabharata - AshramaVasika Parva - Chapter Topics</h4>
<span class="topic">
vyAsana dhR^itarAShTraMprati kushalAdiprashnapUrvakaM vidurasya nijasvarUpAdipratipAdanam.. 1 .. tathA itaramaharShiduShkaratadabhIShTAshcharyakarmakaraNapratij~nAnam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-30-1x"
name="AzramavAsika-16-30-1x"><!--anchor--></a>vaishampAyana uvAcha.
</span>
tataH samupaviShTeShu pANDaveShu mahAtmasu.
vyAsaH satyavatIputraH provAchAmantrya pArthivam.. 16-30-1 <span class="RSN">(97949)</span> 
dhR^itarAShTra mahAbAho kachchitte vartate tapaH.
kachchinmanaste prINAti vanavAse narAdhipa.. 16-30-2 <span class="RSN">(97950)</span> 
kachchiddhR^idi na te shoko rAjanputravinAshajaH.
kachchijj~nAnAni sarvANi suprasannAni te.anagha.. 16-30-3 <span class="RSN">(97951)</span> 
kachchidbuddhiM dR^iDhAM kR^itvA charasyAraNyakaM vidhim.
kachchidvadhUshcha gAndhArI na shokenAbhibhUyate.. 16-30-4 <span class="RSN">(97952)</span> 
mahApraj~nA buddhimatI devI dharmArthadarshinI.
AgamApAyatattvaj~nA kachchideShA na shochati.. 16-30-5 <span class="RSN">(97953)</span> 
kachchitkuntI cha rAjaMstvAM shushrUShatyanaha~NkR^itA.
yA parityajya svaM putraM gurushushrUShaNe ratA.. 16-30-6 <span class="RSN">(97954)</span> 
kachchiddharmasuto rAjA tvayA pratyabhinanditaH.
bhImArjunayamAshchaiva kachchidete.api sAntitAH.. 16-30-7 <span class="RSN">(97955)</span> 
kachchinnandasi dR^iShTraitAnkachchite nirmalaM manaH.
kachchichcha shuddhabhAvosi jAtaj~nAno narAdhipa.. 16-30-8 <span class="RSN">(97956)</span> 
etaddhi tritayaM shreShThaM sarvabhUteShu bhArata.
nirvairatA mahArAja satyamakrodha eva cha.. 16-30-9 <span class="RSN">(97957)</span> 
kachchitte na cha mohosti vanavAsena bhArata.
svadatte vanyamannaM vA upavAsopi vA bhavet.. 16-30-10 <span class="RSN">(97958)</span> 
viditaM chApi rAjendra vidurasya mahAtmanaH.
gamanaM vidhinA.anena dharmasya sumahAtmanaH.. 16-30-11 <span class="RSN">(97959)</span> 
mANDavyashApAddhi sa vai dharmo viduratAM gataH.
mahAbuddhirmahAyogI mahAtmA sumahAmanAH.. 16-30-12 <span class="RSN">(97960)</span> 
bR^ihaspatirvA deveShu shukro vA.apyasureShu cha.
na tathA buddhisampanno yathA sa puruSharShabhaH.. 16-30-13 <span class="RSN">(97961)</span> 
tapobalavyayaM kR^itvA suchirAtsambhR^itaM tadA.
mANDavyenarShiNA dharmo hyabhibhUtaH sanAtanaH.. 16-30-14 <span class="RSN">(97962)</span> 
niyogAdbrahmaNaH pUrvaM mayA svena balena cha.
vaichitravIryake kShetre jAtaH sa sumahAmatiH.. 16-30-15 <span class="RSN">(97963)</span> 
bhrAtA tava mahArAja devadevaH sanAtanaH.
dhAraNAnmanasA dhyAnAdya dharma kavayo viduH.. 16-30-16 <span class="RSN">(97964)</span> 
satyena saMvardhayati yo damena shamena cha.
ahiMsayA cha dAnena tapasA cha sanAtanaH.. 16-30-17 <span class="RSN">(97965)</span> 
yena yogabalAjjAtaH kururAjo yudhiShThiraH.
dharma ityeSha nR^ipate prAj~nenAmitabuddhinA.. 16-30-18 <span class="RSN">(97966)</span> 
yathA vahniryathA vAyuryathA.a.apaH pR^ithivI yathA.
yathA.a.akAshaM tathA dharma iha chAmutra cha sthitaH.. 16-30-19 <span class="RSN">(97967)</span> 
sarvagashchaiva rAjendra sarvaM vyApya charAcharam.
dR^ishyate devadevaiH sa siddhairnirmuktakalmaShaiH.. 16-30-20 <span class="RSN">(97968)</span> 
yo hi dharmaH sa viduro viduro yaH sa pANDavaH.
sa eSha rAjandR^ishyaste mANDavaH preShyavatsthitaH.. 16-30-21 <span class="RSN">(97969)</span> 
praviShTaH sa mahAtmAnaM bhrAtA te buddhisammataH.
dR^iShTvA mahAtmA kaunteyaM mahAyogabalAnvitaH.. 16-30-22 <span class="RSN">(97970)</span> 
tvAM chApi shreyasA yokShye nachirAdbharatarShabha.
saMshayachChedanArthAya prAptaM mAM viddhi putraka.. 16-30-23 <span class="RSN">(97971)</span> 
na kR^itaM yaiH purA kaishchitkarma loke maharShibhiH.
AshcharyabhUtaM tapasaH phalaM taddarshayAmi vaH.. 16-30-24 <span class="RSN">(97972)</span> 
kimichChasi mahIpAla mattaH prAptumabhIpsitam.
draShTruM spraShTumatha shrotuM tatkartAsmi tavAnagha.. .. 16-30-25 <span class="RSN">(97973)</span> 
 <span>
iti shrImanmahAbhArate AshramavAsikaparvaNi AshramavAsaparvaNi triMsho.adhyAyaH.. 30 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-30-6 yA parityavya rAjyaM svamiti ka.tha.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 031</h6>
<div class="accordion-content">
<h3>.. shrIH ..</h3>
<h2>
16.31. adhyAyaH 031 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTrAshrame bhrAtrAdibhiH sainyena cha saha mAsamekaM nivasati yudhiShThire kadAchana vyAsadhR^itarAShTrau parivArya nArAdAdibhirgAndhAryAdibhiH pANDavaishcha samupaveshanam.. 1 .. tatra gAndhAryA vyAsamprati dhR^itarAShTrasya putradidR^ikShAnivedane vyAsena kuntIMprati tadabhIShTanivedanachodanA.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-31-1x"
name="AzramavAsika-16-31-1x"><!--anchor--></a>janamejaya uvAcha.
</span>
vanavAsaM gate vipra dhR^itarAShTre mahIpatau.
sabhArye nR^ipashArdUle vadhvA kuntyA samanvite.. 16-31-1 <span class="RSN">(97974)</span> 
vidure chApi dharmaj~ne dharmarAjaM vyapashrite.
vasatsu pANDuputreShu sarveShvAshramamaNDale.. 16-31-2 <span class="RSN">(97975)</span> 
yattadAshcharyamiti vai kariShyAmItyuvAcha ha.
vyAsaH paramatejasvI maharShistadvadasva me.. 16-31-3 <span class="RSN">(97976)</span> 
vanavAse cha kauravyAH kiyantaM kAlamachyutaH.
yudhiShThiro narapatirnyavasatsajanastadA.. 16-31-4 <span class="RSN">(97977)</span> 
kimAhArAshcha te tatra sasainyA nyavasanprabho.
sAntaHpurA mahAtmAna etadichChAmi veditum.. 16-31-5 <span class="RSN">(97978)</span> 
<span class="speak">vaishampAyana uvAcha. 16-31-6x <span class="RSN">(8058)</span> </span>
`vanavAsagataM rAjandhR^itarAShTraM mahIpatim.
yudhiShThiro.abhyayAddraShTuM sasainyo bhrAtR^ibhiH saha.. 16-31-6 <span class="RSN">(97979)</span> 
prathame divase chaiShAmApo mUlaM phalaM tathA.
bhojanaM bhUmishayyA cha tatrAsIdbharatarShabha.. 16-31-7 <span class="RSN">(97980)</span> 
te.anuj~nAtAstadA rAjankururAjena pANDavAH.
vividhAnyannapAnAni shayyAshchaivAbhajanvane.. 16-31-8 <span class="RSN">(97981)</span> 
mAsamekaM vijahruste sasainyAntaHpuro vane.
atha tatrAgamadvyAso yathoktaM te mayA.anagha.. 16-31-9 <span class="RSN">(97982)</span> 
tathA cha teShAM sarveShAM kathAbhirnR^ipasannidhau.
vyAsanvAsya taM rAjannAjagmurmunayo.apare.. 16-31-10 <span class="RSN">(97983)</span> 
nAradaH parvatashchaiva devalashcha mahAtapAH.
vishvAvasustuMburushcha chitrasenashcha bhArata.. 16-31-11 <span class="RSN">(97984)</span> 
teShAmapi yathAnyAyaM pUjAM chakre mahAtapAH.
dhR^itarAShTrAbhyanuj~nAtaH kurarAjo yudhiShThiraH.. 16-31-12 <span class="RSN">(97985)</span> 
niSheduste tataH sarve pUjAM prApya yudhiShThirAt.
AsaneShu cha puNyeShu barhiNeShu vareSha_u cha.. 16-31-13 <span class="RSN">(97986)</span> 
teShu tatropaviShTeShu sa tu rAjA mahAmatiH.
pANDuputraiH parivR^ito niShasAda kurUdvaha.. 16-31-14 <span class="RSN">(97987)</span> 
gAndhArI chaiva kuntI cha draupadI sAtvatI tathA.
striyashchAnyAstathA.anyAbhiH sahopavivishustataH.. 16-31-15 <span class="RSN">(97988)</span> 
teShAM tatra kathA divyA dharmiShThAshchAbhavannR^ipa.
rAjarShINAM purANAnAM devAsuravibhishritAH.. 16-31-16 <span class="RSN">(97989)</span> 
tataH kathAnte vyAsastaM praj~nAchakShuShamIshvaram.
provAcha vadatAMshreShThaH punareva sa tadvachaH.. 16-31-17 <span class="RSN">(97990)</span> 
prIyamANo mahAtejAH sarvavedavidAMvaraH.
viditaM mama rAjendra yatte hR^idi vivakShitam.. 16-31-18 <span class="RSN">(97991)</span> 
dahyamAnasya shokena tava putrakR^itena vai.
gAndhAryAshchaiva yadduHkhaM hR^idi tiShTati nityadA.. 16-31-19 <span class="RSN">(97992)</span> 
kuntyAshcha yanmahArAja draupadyAshcha hR^idi sthitam.
yachcha dhArayate tIvraM duHkhaM putravinAshajam. 
subhadrA kR^iShNabhaginI tachchApi viditaM mama..  16-31-20 <span class="RSN">(97993)</span> 
shrutvA samAgamamimaM sarveShAM vastato nR^ipa.
saMshayachChedanArthAya prAptaH kauravanandana.. 16-31-21 <span class="RSN">(97994)</span> 
ime cha devagandharvAH sarve cheme maharShayaH.
pashyantu tapaso vIryamadya me chirasambhR^itam.. 16-31-22 <span class="RSN">(97995)</span> 
taduchyatAM mahAprAj~na kaM kAmaM pradadAmi te.
pravaNosmi varaM dAtuM pashya me tapaso balam.. 16-31-23 <span class="RSN">(97996)</span> 
evamuktaH sa rAjendro vyAsenAmitabuddhinA.
muhUrtamiva saMchintya vachanAyopachakrame.. 16-31-24 <span class="RSN">(97997)</span> 
dhanyosmyanugR^ihItashcha saphalaM jIvitaM cha me.
yanme samAgamo.adyeha bhavadbhiH saha sAdhubhiH.. 16-31-25 <span class="RSN">(97998)</span> 
adya chApyavagachChAmi gatimiShTAmihAtmanaH.
brahmakalpairbhavadbhiryatsameto.ahaM tapodhanAH.. 16-31-26 <span class="RSN">(97999)</span> 
darshanAdeva bhavatAM pUto.ahaM nAtra saMshayaH.
vidyate na bhayaM chApi paraloke mamAnaghAH.. 16-31-27 <span class="RSN">(98000)</span> 
kiMtu tasya sudurbuddhermandasyApanayairbhR^isham.
dUyate me mano nityaM smarataH putragR^iddhinaH.. 16-31-28 <span class="RSN">(98001)</span> 
apApAH pANDavA yena nikR^itAH pApabuddhinA.
ghAtitA pR^ithivI yena sahayA sanaradvipA.. 16-31-29 <span class="RSN">(98002)</span> 
rAjAnashcha mahAtmAno nAnAjanapadeshvarAH.
Agamya mama putrArthe sarve mR^ityuvashaM gatAH.. 16-31-30 <span class="RSN">(98003)</span> 
ye te pitR^IshchaM dArAMshcha prANAMshcha manasaH priyAn.
parityajya gatAH shUrAH pretarAjaniveshanam.. 16-31-31 <span class="RSN">(98004)</span> 
kA nu teShAM gatirbrahmanmitrArthe ye hatA mR^idhe.
tathaiva putrapautrANAM mama ye nihatA yudhi.. 16-31-32 <span class="RSN">(98005)</span> 
dUyate me mano.abhIkShNaM ghAtayitvA mahAbalam.
bhIShmaM shAntanavaM vR^iddhaM droNaM cha dvijasattamam.. 16-31-33 <span class="RSN">(98006)</span> 
mama putreNa mUDhena pApenAkR^itabuddhinA.
kShayaM nItaM kulaM dIptaM pR^ithivIrAjyamichChatA.. 16-31-34 <span class="RSN">(98007)</span> 
`ete madarthe putrAMshcha dArAMshcha manasaH priyAn.
bhogAMshcha vividhAMstAta iShTApurtAMstathaiva cha. 
parityajya gatAH shUrAH pretarAjaniveshanam..'  16-31-35 <span class="RSN">(98008)</span> 
etatsarvamanusmR^itya dahyamAno divAnisham.
na shAntimadhigachChAmi duHkhashokasamAhataH.. 16-31-36 <span class="RSN">(98009)</span> 
iti me chintayAnasya pitaH shAntirna vidyate..  16-31-37 <span class="RSN">(98010)</span> 
<span class="speak">vaishampAyana uvAcha. 16-31-38x <span class="RSN">(8059)</span> </span>
tachChrutvA vividhaM tasya rAjarSheH paridevitam.
punarnavIkR^itaH shoko gAndhAryA janamejaya.. 16-31-38 <span class="RSN">(98011)</span> 
kuntyA drupadaputryAshcha subhadrAyAstathaiva cha.
tAsAM cha varanArINAM vadhUnAM kauravasya ha.. 16-31-39 <span class="RSN">(98012)</span> 
putrashokasamAviShTA gAndhArI tvidamabravIt.
shvashuraM baddhanayanA devI prA~njalirutthitA.. 16-31-40 <span class="RSN">(98013)</span> 
`lokAntaragatAnputrAnayaM kA~NkShati mAnada.
tachchAsya mAsaM j~nAtaM bhagavaMstapasA tvayA..'  16-31-41 <span class="RSN">(98014)</span> 
ShoDashemAni varShANi gatAni munipu~Ngava.
asya rAj~nohatAnputrA~nshochato na shamo vibho.. 16-31-42 <span class="RSN">(98015)</span> 
putrashokasamAviShTo niHshvasanhyeSha bhUmipaH.
na shete vasatIH sarvA dhR^itarAShTro mahAmune.. 16-31-43 <span class="RSN">(98016)</span> 
lokAnanyAnsamarthosi sraShTuM sarvAMstapobalAt.
kimu lokAntaragatAnrAj~no darshayituM sutAn.. 16-31-44 <span class="RSN">(98017)</span> 
iyaM cha draupadI kR^iShNA hataj~nAtisutA bhR^isham.
shochatyatIva sarvAsAM snuShANAM dayitA snuShA.. 16-31-45 <span class="RSN">(98018)</span> 
tathA kR^iShNasya bhaginI subhadrA bhadrabhAShiNI.
saubhadrakavadhasaMtaptA bhR^ishaM shochati bhAminI.. 16-31-46 <span class="RSN">(98019)</span> 
iyaM cha bhUrishravaso bhAryA paramasammatA.
bhartR^ivyasanashokArtA bhR^ishaM shochati bhAminI.. 16-31-47 <span class="RSN">(98020)</span> 
yasyAstu shvashuro dhImAnbAhlikaH sa kurUdvahaH.
nihataH somadattashcha pitrA saha mahAraNe.. 16-31-48 <span class="RSN">(98021)</span> 
shrImatosya mahAbuddheH sa~NgrAmeShvapalAyinaH.
putrasya te putrashataM nihataM yadraNAjire.. 16-31-49 <span class="RSN">(98022)</span> 
tasya bhAryAshatamidaM duHkhashokasamAhatam.
punaHpunarvardhayAnaM shokaM roj~no mamaiva cha. 
hatAhAreNa mahatA mAmupAste mahAmune..  16-31-50 <span class="RSN">(98023)</span> 
ye cha shUrA mahAtmAnaH shvashurA me mahArathAH.
somadattaprabhR^itayaH kA nu teShAM gatiH prabho.. 16-31-51 <span class="RSN">(98024)</span> 
tava prasAdAdbhagavanvishoko.ayaM mahIpatiH.
kuryAtkAlamahaM cheyaM vadhUstava mahAmune.. 16-31-52 <span class="RSN">(98025)</span> 
ityuktavatyAM gAndhAryAM kuntI vratakR^ishAnanA.
prachchannajAtaM putraM tu sasmArAdityasannibham.. 16-31-53 <span class="RSN">(98026)</span> 
tAmR^iShirvarado vyAso dUrashravaNadarshanaH.
apashyadduHkhitAM devIM mAtaraM savyasAchinaH.. 16-31-54 <span class="RSN">(98027)</span> 
tAmuvAcha tato vyAso yatte kAryaM vivakShitam.
tadbUhi tvaM mahAbhAge yatte manasi vartate.. 16-31-55 <span class="RSN">(98028)</span> 
shvashurAya tata kuntI praNamya shirasA tadA.
uvAcha vAkyaM savrIDA vivR^iNvAnA purAtanam.. .. 16-31-56 <span class="RSN">(98029)</span> 
 <span>
iti shrImanmahAbhArate AshramavAsikaparvaNi putradarshanaparvaNi ekatriMsho.adhyAyaH.. 31 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-31-13 barhiNeShu pakShibarhajatUlikAmayeShu.. 7-31-50 mAmupAste bhAryAshataM rodanaM kurvat mAmeva parivArya tiShThatItyarthaH
</span>

</span>
</div>
<h6 class="accordion-header">
AshramavAsikaparva - adhyAya 032</h6>
<div class="accordion-content">
<h3>.. shrIH ..</h3>
<h2>
16.32. adhyAyaH 032 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
kuntyA vyAsaMprati svasmindurvAsaHprasAdena sUryAtkarNasyotpattikathanapUrvakaM svasya taddidR^ikShAnivedanam.. 1 .. vyAsena kuntIMprati hetUpanyAsena tatprayuktadoShasha~NkAnirasanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-32-1x"
name="AzramavAsika-16-32-1x"><!--anchor--></a>kuntyuvAcha.
</span>
bhagava~nshvashuro me.asi daivatasyApi daivatam.
sa me devAtidevastvaM shR^iNu satyAM giraM mama.. 16-32-1 <span class="RSN">(98030)</span> 
tapasvI kopano vipro durvAsA nAma me pituH.
bhikShAmupAgato bhoktuM tamahaM paryatoShayam.. 16-32-2 <span class="RSN">(98031)</span> 
shauchane tvAgasastyAgaiH shuddhena manasA tathA.
kopasthAneShvapi mahatsvakupyanna kadAchana.. 16-32-3 <span class="RSN">(98032)</span> 
sa prIto varado me.abhUtkR^itakR^ityo mahAmuniH.
avashyaM te grahItavyamiti mAM sobravIdvachaH.. 16-32-4 <span class="RSN">(98033)</span> 
tataH shApabhayAdvipramavochaM punareva tam.
evamastviti cha prAha punareva sa me dvijaH.. 16-32-5 <span class="RSN">(98034)</span> 
dharmasya jananI bhadre bhavitrI tvaM shubhAnane.
vashe sthAsyanti te devA yAMstvamAvAhayiShyasi.. 16-32-6 <span class="RSN">(98035)</span> 
ityuktvA.antarhito viprastato.ahaM vismitA.abhavam.
na cha sarvAsvavasthAsu smR^itirme vipraNashyati.. 16-32-7 <span class="RSN">(98036)</span> 
atha harmyatalasthA.ahaM ravimudyantamIkShatI.
saMsmR^itya tadR^iShervAkyaM spR^ihayantI divAkaram.. 16-32-8 <span class="RSN">(98037)</span> 
sthitA.ahaM bAlabhAvena tatra doShamabuddhyatI.
atha devaH sahasrAMshurmatsamIpagato.abhavat.. 16-32-9 <span class="RSN">(98038)</span> 
dvidhA kR^itvA.a.atmano dehaM bhUmau cha gagane.api cha.
tatApa lokAnekena dvitIyenAgamatsa mAm.. 16-32-10 <span class="RSN">(98039)</span> 
sa mAmuvAcha vepantIM varaM matto vR^iNIShva ha.
gamyatAmiti taM chAhaM praNamya sirasA.avadam.. 16-32-11 <span class="RSN">(98040)</span> 
sa mAmuvAcha tigmAMshurvR^ithA.a.ahvAnaM na me kShamam.
dhakShyAmi tvAM cha vipraM cha yena datto varastava.. 16-32-12 <span class="RSN">(98041)</span> 
tamahaM rakShatI vipraM shApAdanapakAriNam.
putro me tvatsamo deva bhavediti tato.abravam.. 16-32-13 <span class="RSN">(98042)</span> 
tato mAM tejasA.a.avishya mohayitvA cha bhAnumAn.
uvAcha bhavitA putrastavetyabhyagamaddivam.. 16-32-14 <span class="RSN">(98043)</span> 
tato.ahamantarbhavane pitushchittAnurakShiNI.
gUDhotpannaM sutaM bAlaM jale karNamavAsR^ijam.. 16-32-15 <span class="RSN">(98044)</span> 
nUnaM tasyaiva devasya prasAdAtpunareva tu.
kanyA.ahamabhavaM vipra yathA prAha sa mAmR^iShiH.. 16-32-16 <span class="RSN">(98045)</span> 
sa mayA sUDhayA putro j~nAyamAno.apyupekShitaH.
tanmAM dahati viprarShe yathA suviditaM tava.. 16-32-17 <span class="RSN">(98046)</span> 
yadi pApamapApaM vA yadetadvivR^itaM mayA.
taM draShTumichChAmi bhagavanvyapanetuM tvamarhasi.. 16-32-18 <span class="RSN">(98047)</span> 
yachchAsya rAj~no viditaM hR^idisthaM bhavato.anagha.
taM chAyaM labhatAM kAmamadyaiva munisattama.. 16-32-19 <span class="RSN">(98048)</span> 
ityuktaH pratyuvAchedaM vyAso vedavidAMvaraH.
sAdhu sarvamidaM bhAvyamevametadyathA.a.attha mAm.. 16-32-20 <span class="RSN">(98049)</span> 
aparAdhashcha te nAsti kanyAbhAvaM gatA hyasi.
devAshchaishvaryavanto vai sharIrANyAvishanti vai.. 16-32-21 <span class="RSN">(98050)</span> 
santi devanikAyAshcha saMkalpAjjanayanti ye.
vAchA dR^iShTyA tathA sparshAtsaMgharSheNeti pa~nchadhA.. 16-32-22 <span class="RSN">(98051)</span> 
manuShyadharmo daivena dharmeNa hi na duShyati.
iti kunti vijAnIhi vyetu te mAnaso jvaraH.. 16-32-23 <span class="RSN">(98052)</span> 
sarvaM balavatAM pathyaM sarvaM balavatAM shuchi.
sarvaM balavatAM dharmaH sarvaM balavatAM svakam.. .. 16-32-24 <span class="RSN">(98053)</span> 
 <span>
iti shrImanmahAbhArate AshramavAsikaparvaNi putradarshanaparvaNi dvAtriMsho.adhyAyaH.. 32 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-32-3 AgasastyAgairaparAdhatyAgaiH.. 7-32-22 sagharSheNa ratyA..
</span>

</span>
</div>
<h6 class="accordion-header">
AshramavAsikaparva - adhyAya 033</h6>
<div class="accordion-content">
<h3>.. shrIH ..</h3>
<h2>
16.33. adhyAyaH 033 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
vyAsena gAndhArIMprati samarahatAnAM duryodhanAdInAM sarveShAM rAtrau pradarshanapratij~nAnapUrvakaM dhR^itarAShTrAdInAM vishiShya gandharvAdyaMshatvakathanam.. 1 .. dhR^itarAShTrAdibhirvyAsavachanAdga~NgAtIrametya bandhudarshanautkaNThyena kR^ichChrAdaharyApanam. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-33-1x"
name="AzramavAsika-16-33-1x"><!--anchor--></a>vyAsa uvAcha.
</span>
bhadre drakShyasi gAndhAri putrAnbhrAtR^InsvakAngaNAn.
vadhUshcha patibhiH sArdhaM nishi suptosthitA iva.. 16-33-1 <span class="RSN">(98054)</span> 
karNaM drakShyati kuntI cha saubhadraM chApi yAdavI.
draupadI pa~nchaputrAMshcha pitR^InbhrAtR^IMstathaiva cha.. 16-33-2 <span class="RSN">(98055)</span> 
pUrvamevaiSha hR^idaye vyavasAyo.abhakavanmama.
yadA.asmi chodito rAj~nA bhavatyA pR^ithayaiva cha.. 16-33-3 <span class="RSN">(98056)</span> 
na te shochyA mahAtmAnaH sarva eva nararShabhAH.
kShatradharmaparAH santastathA hi nidhanaM gatAH.. 16-33-4 <span class="RSN">(98057)</span> 
bhavitavyamavashyaM tatsurakAryamanindite.
avaterustataH sarve devA bhAgairmahItalam.. 16-33-5 <span class="RSN">(98058)</span> 
gandharvApsarasashchaiva pishAchA guhyarAkShasAH.
tathA puNyajanAshchaiva siddhA devarShayopi cha.. 16-33-6 <span class="RSN">(98059)</span> 
devAshcha dAnavAshchaiva tathA devarShayo.amalAH.
te ete nidhanaM prAptAH kurukShetre raNAjire.. 16-33-7 <span class="RSN">(98060)</span> 
gandharvarAjo yo dhImAndhR^itarAShTra iti shrutaH.
sa eva mAnuShe loke dhR^itarAShTraH patistava.. 16-33-8 <span class="RSN">(98061)</span> 
pANDuM marudgaNAdviddhi vishiShTatamamachyutam.
dharmasyAMsho.abhavatkShattA rAjA chaiva yudhiShThiraH.. 16-33-9 <span class="RSN">(98062)</span> 
kaliM duryodhanaM viddhi shakuniM dvAparaM nR^ipam.
duHshAsanAdInviddhi tvaM rAkShasAnshubhadarshane.. 16-33-10 <span class="RSN">(98063)</span> 
marudgaNAdbhImasenaM balavantamariMdamam.
viddhiM tvaM tu naramR^iShimimaM pArthaM dhanaMjayam. 
nArAyaNaM hR^iShIkeshamashvinau yamajau tathA..  16-33-11 <span class="RSN">(98064)</span> 
dvidhA kR^itvA.a.atmano dehamAdityaM tapatAM varam.
lokAMshcha tApayAnaM vai karNaM viddhi pR^ithAsutam.. 16-33-12 <span class="RSN">(98065)</span> 
yaH sa vairArthamudbhUtaH saMgharShajananaskatathA.
taM karNaM viddhi kalyANi bhAskaraM shubhadarshane.. 16-33-13 <span class="RSN">(98066)</span> 
yashcha pANDavadAyAdo hataH Sha~NmirmahArathaiH.
sa soma iha saubhadro yogAdevAbhavaddvidhA.. 16-33-14 <span class="RSN">(98067)</span> 
draupadyA saha saMbhUtaM dhR^iShTadyumnaM cha pAvakAt.
agrerbhAgaM shubhaM viddhi rAkShasaM tu shikhaNDinam.. 16-33-15 <span class="RSN">(98068)</span> 
droNaM bR^ihaspaterbhAgaM viddhi drauNiM cha rudrajam.
gA~Ngeyo vasuvIryeNa devo mAnuShatAM gataH.. 16-33-16 <span class="RSN">(98069)</span> 
evamete mahApraj~ne devA mAnuShyametya hi.
tataH punargatAH svargaM kR^ite karmaNi shobhane.. 16-33-17 <span class="RSN">(98070)</span> 
yachcha vai hR^idi sarveShAM duHkhametachchiraM sthitam.
tadadya vyapaneShyAmi paralokakR^itAdbhayAt.. 16-33-18 <span class="RSN">(98071)</span> 
sarve bhavanto gachChantu nadIM bhAgIrathIM prati.
tatra drakShyatha tAnsarvAnye hatAstatra saMyuge.. 16-33-19 <span class="RSN">(98072)</span> 
<span class="speak">vaishampAyana uvAcha. 16-33-20x <span class="RSN">(8060)</span> </span>
iti vyAsasya vachanaM shrutvA sarvA janastadA.
mahatA siMhanAdena ga~NgAmabhimukho yayau.. 16-33-20 <span class="RSN">(98073)</span> 
dhR^itarAShTrashcha sAmAtyaH prayayau saha pANDavaiH.
sahito munishArdUlairgandharvaishcha samAgataiH.. 16-33-21 <span class="RSN">(98074)</span> 
tato ga~NgAM samAsAdya krameNa sa janArNavaH.
nivAsamakarotsarvo yathAprIti yathAsukham.. 16-33-22 <span class="RSN">(98075)</span> 
rAjA cha pANDavaiH sArdhamiShTe deshe sahAnugaH.
nivAsamakaroddhImAnsastrIvR^iddhapuraHsaraH.. 16-33-23 <span class="RSN">(98076)</span> 
jagAma tadahaschApi teShAM varShashataM yathA.
nishAM pratIkShamANAnAM didR^ikShUNAM mR^itAnnR^ipAn.. 16-33-24 <span class="RSN">(98077)</span> 
atha puNyaM girivaramastamabhyagamadraviH.
tataH kR^itAbhiShekAste naishaM karma samAcharan.. .. 16-33-25 <span class="RSN">(98078)</span> 
 <span>
iti shrImanmahAbhArate AshramavAsikaparvaNi putradarshanaparvaNi trayastriMsho.adhyAyaH.. 33 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 034</h6>
<div class="accordion-content">
<h3>.. shrIH ..</h3>
<h2>
16.34. adhyAyaH 034 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
vyAsena nishAyAM ga~NgAjalAvagAhanena samAhnAne purA samaranihataiH kurupANDavobhayapakShIyaiH sarvaiH svasvAbharaNAyudhavAhanAdibhiH saha salilAdudgamya tIrottaraNam.. 1 .. dhR^itarAShTreNa vyAsaprasAdalabdhadivyachakShuShA duryodhanAdInAM sarveShAmavalokanam.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-34-1x"
name="AzramavAsika-16-34-1x"><!--anchor--></a>vaishampAyana uvAcha.
</span>
tato nishAyAM prAptAyAM kR^itasAyAhnikakriyAH.
vyAsamabhyagamansarve ye tatrAsansamAgatAH.. 16-34-1 <span class="RSN">(98079)</span> 
dhR^itarAShTrastu dharmAtmA pANDavaiH sahitastadA.
shuchirekamanAH sArdhamR^iShibhistairupAvishat.. 16-34-2 <span class="RSN">(98080)</span> 
gAndhAryA saha nAryastu sahitAH samupAvishan.
paurajAnapadashchApi janaH sarvo yathA vayaH.. 16-34-3 <span class="RSN">(98081)</span> 
tato vyAso mahAtejAH puNyaM bhAgIrathIjalam.
avatIryAjuhAvAtha sa.NrvAllokAnmahAmuniH.. 16-34-4 <span class="RSN">(98082)</span> 
pANDavAnAM cha ye yodhAH kauravANAM cha sarvashaH.
rAjAnashcha mahAbhAgA nAnAdeshanivAsinaH. 
`pratIkShya tasthuste sarve teShAmAgamanaM prati..'  16-34-5 <span class="RSN">(98083)</span> 
tataH sutumulaH shabdo jalAnte janamejaya.
prAdurAsIdyathAyogaM kurupANDavasenayoH.. 16-34-6 <span class="RSN">(98084)</span> 
tataste pArthivAH sarve bhIShmadroNapurogamAH.
sasainyAH salilAttasmAtsamuttasthuH sahasrashaH.. 16-34-7 <span class="RSN">(98085)</span> 
virATadrupadau chaiva sahaputrau sasainikau.
draupadeyAshcha saubhadro rAkShasashcha ghaTotkachaH.. 16-34-8 <span class="RSN">(98086)</span> 
karNaduryodhanau chaiva shakunishcha mahArathaH.
duHshAsanAdayashchaiva dhArtarAShTrA mahAbalAH.. 16-34-9 <span class="RSN">(98087)</span> 
jArAsandhirbhagadatto jalasandhashcha vIryavAn.
bhUrishravAH shalaH shalyo vR^iShasenashcha sAnujaH.. 16-34-10 <span class="RSN">(98088)</span> 
lakShmaNo rAjaputrashcha dhR^iShTadyumnassahAtmajaH.
shikhaNDiputrAH sarve cha dhR^iShTaketushcha sAnuja.. 16-34-11 <span class="RSN">(98089)</span> 
achalo vR^iShakashchaiva rAkShasashchApyalAyudhaH.
bAhlikaH somadattashcha chekitAnashcha pArthivaH.. 16-34-12 <span class="RSN">(98090)</span> 
ete chAnye cha bahavo bahutvAdye na kIrtitAH.
sarve bhAsuradehAste samuttasthurjalAttataH.. 16-34-13 <span class="RSN">(98091)</span> 
yasy vIrasya yo veSho yo dhvajo yachcha vAhanam.
yadvarma yatpraharaNaM tena tena sa dR^ishyate.. 16-34-14 <span class="RSN">(98092)</span> 
divyAMbaradharAH sarve sarve bhrAjiShNukuNDalAH.
nirvairA niraha~NkArA vigatakrodhamatsarAH.. 16-34-15 <span class="RSN">(98093)</span> 
gandharvairupagIyantaH stUyamAnAshcha bandibhiH.
divyamAlyasrajopetAstathA divyApsarovR^itAH.. 16-34-16 <span class="RSN">(98094)</span> 
dhR^itarAShTrasya cha tadA divyaM chakShurnarAdhipa.
muniH satyavatIputraH prItaH prAdAttapobalAt.. 16-34-17 <span class="RSN">(98095)</span> 
divyaj~nAnabalopetA gAndhArI cha yashasvinI.
dadarsha putrAMstAnsarvAnye chAnye.api mR^ighe hatAH.. 16-34-18 <span class="RSN">(98096)</span> 
tadadbhutamachintyaM cha sumahadromaharShamam.
vismitaH sa janaH sarvo dadarshAnimiShekShaNaH.. 16-34-19 <span class="RSN">(98097)</span> 
tadutsavamahodagraM hR^iShTanArInarAkulam.
AshcharyabhUtaM dadR^ishe chitraM paTagataM yathA.. 16-34-20 <span class="RSN">(98098)</span> 
dhR^itarAShTrastu tAnsarvAnpashyandivyena chakShuShA.
mumude bharatashreShTha prasAdAttasya vai muneH.. .. 16-34-21 <span class="RSN">(98099)</span> 
 <span>
iti shrImanmahAbhArate AshramavAsikaparvaNi putradarshanaparvaNi chatustriMsho.adhyAyaH.. 34 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 035</h6>
<div class="accordion-content">
<h3>.. shrIH ..</h3>
<h2>
16.35. adhyAyaH 035 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTradhiShThirAdibhirShyAsaprasAdojjIvitairhatapUrvabandhubhiH saha sa.NllApAdinA yAvadrAtrisukhaviharaNam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-35-1x"
name="AzramavAsika-16-35-1x"><!--anchor--></a>vaishampAyana uvAcha.
</span>
tataste puraShashreShThAH samAjagmuH parasparam.
vigatakrodhamAtsaryAH sarve vigatakalmaShAH.. 16-35-1 <span class="RSN">(98100)</span> 
vidhiM paramamAsthAya brahmarShivihitaM shubham.
saMhR^iShTamanasaH sarve devaloka ivAmarAH.. 16-35-2 <span class="RSN">(98101)</span> 
putraH pitrA cha mAtrA cha bhAryAshcha patibhiH saha.
bhrAtrA bhrAtA sakhA chaiva sakhyA rAjansamAgatAH.. 16-35-3 <span class="RSN">(98102)</span> 
pANDavAstu maheShvAsaM karNaM saubhadrameva cha.
sampraharShAtsamAjagmurdraupadeyAMshchaka sarvashaH.. 16-35-4 <span class="RSN">(98103)</span> 
tataste prIyamANA vai karNena saha pANDavAH.
sametya pR^ithivIpAla sauhR^ide cha sthitA.abhavan.. 16-35-5 <span class="RSN">(98104)</span> 
parasparaM samAgamya yodhAste bharatarShabha.
muneH prasAdAtte hyevaM kShatriyA naShTamanyavaH.. 16-35-6 <span class="RSN">(98105)</span> 
asauhR^idaM parityajya sauhR^ide paryavasthitAH.
evaM samAgatAH sarve gurubhirbAndhavaiH saha.. 16-35-7 <span class="RSN">(98106)</span> 
putraishcha puruShavyAghrAH kuravo.anye cha pArthivAH.
tAM rAtrimakilAmevaM vihR^itya prItamAnasAH.. 16-35-8 <span class="RSN">(98107)</span> 
menire paritoSheNa nR^ipAH svargasado yathA.
nAtra shoko bhayaM trAso nAratirnAyasho.abhavat.. 16-35-9 <span class="RSN">(98108)</span> 
parasparaM samAgamya yodhAnAM bharatarShabha.
samAgatAstAH pitR^ibhirbhrAtR^ibhiH patibhiH sutaiH. 
mudaM paramikAM prApya nAryo duHkhamathAtyajan..  16-35-10 <span class="RSN">(98109)</span> 
`devalokaM gatA ye cha ye cha brahmasado gatAH.
ye chApi vAruNaM lokaM ye cha golokamAshritAH.. 16-35-11 <span class="RSN">(98110)</span> 
tathA vaivasvataM lokaM ye cha yakShAnupAgatAH.
rAkShasAMshcha pishAchAMshcha kurUMshchApi tathottarAn.. 16-35-12 <span class="RSN">(98111)</span> 
vichitrAshcha gatIranye ye prAptAH karmabhirnarAH.
sarve te tadvayorUpaveShAstatra samabhyayuH..'  16-35-13 <span class="RSN">(98112)</span> 
ekAM rAtriM vihR^ityaivaM te vIrAstAshcha yoShitaH.
AmantryAnyonyamAshliShya tato jagmuryathAgataM.. 16-35-14 <span class="RSN">(98113)</span> 
tato visarjayAmAsa lokAMstAnmunipu~NgavaH.
kShaNenAntarhitAshchaiva prekShatAmeva te.abhavan.. 16-35-15 <span class="RSN">(98114)</span> 
avagAhya mahAtmAnaH puNyAM bhAgIrathIM nadIm.
sarathAH sadhvajAshchaiva svAni veshmAni bhejire.. 16-35-16 <span class="RSN">(98115)</span> 
devalokaM yayuH kechitkechidbrahmasadastathA.
kechichcha vAruNaM lokaM kechitkauberamApnuvan.. 16-35-17 <span class="RSN">(98116)</span> 
tato vaivasvataM lokaM kechichchaivApnuvannR^ipAH.
rAkShasAnAM pishAchAnAM kechichchApyuttarAnkurUn.. 16-35-18 <span class="RSN">(98117)</span> 
vichitragatayaH sarve yAnavApyAmaraiH saha.
Ajagmuste mahAtmAnaH savAhAH sapadAnugAH.. 16-35-19 <span class="RSN">(98118)</span> 
gateShu teShu sarveShu salilastho mahAmuniH.
dharmasIlo mahAtejAH kurUNAM hitakR^itadA. 
tataH provAcha tAH sarvAH kShatriyA nihateshvarAH.  16-35-20 <span class="RSN">(98119)</span> 
yAyAH patikR^itA.NllokAnichChanati paramastriyaH.
tA jAhnavIjalaM kShipramavagAhantvatandritAH.. 16-35-21 <span class="RSN">(98120)</span> 
tatastasya vachaH shrutvA shraddadhAnA varA~NganAH.
shvashuraM samanuj~nApya vivishurjAhnavIjalam.. 16-35-22 <span class="RSN">(98121)</span> 
vimuktA mAnuShairdehaistatastA bhartR^ibhiH saha.
samAjagmustadA sAdhvyaH sarvA evaM vishAmpate.. 16-35-23 <span class="RSN">(98122)</span> 
evaM krameNi sarvAstAH shIlavatyaH pativratAH.
pravishya toyaM nirmuktA jagmurbhartR^isalokatAm.. 16-35-24 <span class="RSN">(98123)</span> 
divyarUpasamAyuktA divyAbharaNabhUShitAH.
divyamAlyAMbaradharA yathA.a.asAM patayastathA.. 16-35-25 <span class="RSN">(98124)</span> 
tAH shIlaguNasampannA vimAnasthA gataklumAH.
sarvAH sarvaguNopetAH svasthAnaM pratipedire.. 16-35-26 <span class="RSN">(98125)</span> 
yasya yasya tu yaH kAmastasminkAle babhUva ha.
taMtaM visR^iShTavAnvyAso varado dharmavatsalaH.. 16-35-27 <span class="RSN">(98126)</span> 
tachChrutvA naradevAnAM punarAgamanaM narAH.
jahR^iShurmuditAshchAsannAnAdeshagatA api.. 16-35-28 <span class="RSN">(98127)</span> 
`te naShTabhayasa~NkalpA narA vigatakalmaShAH.
babhUvuH pauravAHsarve taddR^iShTvA.a.ashcharyamuttamam..'  16-35-29 <span class="RSN">(98128)</span> 
priyaiH samAgamaM teShAM yaH samyak shR^iNuyAnnaraH.
priyANi labhate nityamiha cha pretya chaiva saH. 
iShTabAndhavasaMyogamanAyAsamanAmayam..  16-35-30 <span class="RSN">(98129)</span> 
yashchaitachChrAvayedvidvAnviduSho dharmavittamaH.
sa yashaH prApnuyAlloke paratra cha shubhAM gatim.. 16-35-31 <span class="RSN">(98130)</span> 
svAdhyAyayuktA manujAstapoyuktAshcha bhArata.
sAdhvAchArA damopetA dAnanirdhUtakalmaShAH.. 16-35-32 <span class="RSN">(98131)</span> 
R^ijavaH shuchayaH shAntA hiMsAnR^itavivarjitAH.
AstikAH shraddadhAnAshcha dhR^itimantashcha mAnavAH. 
shrutvA.a.ashcharyamidaM parva hyavApsyanti parAM gatim..  16-35-33 <span class="RSN">(98132)</span> 
`punaste darshanaM prAptAH punashcha parikIrtitAH.
punaHpunaH prayachChanti shR^iNvatAmabhayaM sadA..' ..  16-35-34 <span class="RSN">(98133)</span> 
 <span>
iti shrImanmahAbhArate AshramavAsikaparvaNi putradarshanaparvaNi pa~nchatriMsho.adhyAyaH.. 35 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 036</h6>
<div class="accordion-content">
<h3>.. shrIH ..</h3>
<h2>
16.36. adhyAyaH 036 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
tyaktadehAnAmapi kurupANDavapakShIyANAM kathaM punarAgamanamiti janamejayaprashnasya sopapattikamuttaradAnam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-36-1x"
name="AzramavAsika-16-36-1x"><!--anchor--></a>sautiruvAcha.
</span>
etachChrutvA nR^ipo vidvAnhR^iShTo.abhUjjanamejayaH.
pitAmahAnAM sarveShAM gamanAgamanaM tadA.. 16-36-1 <span class="RSN">(98134)</span> 
abravIchcha mudA yuktaH punarAgamanaM prati.
kathaM na tyaktadehAnAM punastadrUpadarshanam.. 16-36-2 <span class="RSN">(98135)</span> 
ityuktaH sa dvijashreShTho vyAsashiShyaH pratApavAn.
provAcha vadatAMshreShThastaM nR^ipaM janamejayam.. 16-36-3 <span class="RSN">(98136)</span> 
<span class="speak">vaishampAyana uvAcha. 16-36-4x <span class="RSN">(8061)</span> </span>
avipraNAshaH sarveShAM karmaNAmiti nishchayaH.
karmajAni sharIrANi sharIrAkR^itayastathA.. 16-36-4 <span class="RSN">(98137)</span> 
mahAbhUtAni nityAni bhUtAdhipatisaMshrayAt.
teShAM cha nityasaMvAso na vinAsho viyujyatAm.. 16-36-5 <span class="RSN">(98138)</span> 
anAshayA kR^itaM karma tasya cheShTaH phalAgamaH.
AtmA chaibhiH samAyuktaH sukhaduHkhamupAshnute.. 16-36-6 <span class="RSN">(98139)</span> 
avinAshyastathA nityaM kShetraj~na iti nishchayaH.
bhUtAnAmAtmabhAvo yo dhruvosau saMvijAnatAm.. 16-36-7 <span class="RSN">(98140)</span> 
yAvanna kShIyate karma tAvattasya svarUpatA.
kShINakarmA naro loke rUpAnyatvamupAshnute.. 16-36-8 <span class="RSN">(98141)</span> 
nAnAbhUtAstathaikatvaM sharIraM prApya saMhatAH.
bhavanti te tathA nityAH pR^ithagbhAvaM vijAnatAm.. 16-36-9 <span class="RSN">(98142)</span> 
ashvamedhashrutishcheyamashvasaMj~napanaM prati.
lokAntaragatA nityaM prANA nityA hi vAjinaH.. 16-36-10 <span class="RSN">(98143)</span> 
ahaM hitaM vadAmyetatpriyaM chettava pArthiva.
devayAnA hi panthAnaH shrutAste yaj~nasaMstare.. 16-36-11 <span class="RSN">(98144)</span> 
sukR^ito yatra yaj~naste tatra devA hitAstava.
yadA samanvitA devAH pashUnAM gamaneshvarAH.. 16-36-12 <span class="RSN">(98145)</span> 
gamimantashcha teneShTvA nAnye nityA bhavantyuta.
nitye.asminpa~nchake varge nitye chAtmani pUruShaH.. 16-36-13 <span class="RSN">(98146)</span> 
asya nAshaM samAyogaM yaH pashyati vR^ithAmatiH.
viyoge shochate.atyarthaM sa bAla iti me matiH.. 16-36-14 <span class="RSN">(98147)</span> 
viyoge doShadarshI yaH saMyogaM sa visarjayet.
asa~Nge sa~Ngamo nAsti duHkhaM bhAvi viyogajama.. 16-36-15 <span class="RSN">(98148)</span> 
parAparaj~nastvaparo nAbhimAnAdudIkShitaH.
aparaj~naH parAM buddhiM spR^iShTvA mohAdvimuchyate.. 16-36-16 <span class="RSN">(98149)</span> 
adarshanAdApatitaH punashchAdarshanaM gataH.
nAhaM taM vedmi nAsau mAM na cha me.asti virAgatA.. 16-36-17 <span class="RSN">(98150)</span> 
yenayena sharIreNi karotyayamanIshvaraH.
tenatena sharIreNa tadavashyamupAshnute. 
mAnasaM manasA.a.apnoti sharIraM cha sharIravAn.. ..  16-36-18 <span class="RSN">(98151)</span> 
 <span>
iti shrImanmahAbhArate AshramavAsikaparvaNi putradarshanaparvaNi ShaTtriMsho.adhyAyaH.. 36 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-36-10 saMj~napanaM mAraNam.. 7-36-11 nAsau mAnAdaha~NkArAnna cha veti virAgatAmiti ka.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 037</h6>
<div class="accordion-content">
<h3>.. shrIH ..</h3>
<h2>
16.37. adhyAyaH 037 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
janamejayena parikShitpradarshane prArthite vyAsena parikShitaH shamIkamaharShaH shR^i~NgINashcha pradarshanam.. 1 .. janamejayenAvabhR^ithasnAnAnantaramAstikapUjanapUrvakaM vaishampAyanaMprati kathAvasheShakathanaprArthanA.. 2 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-37-1x"
name="AzramavAsika-16-37-1x"><!--anchor--></a>vaishampAyana uvAcha.
</span>
adR^iShTvA tu nR^ipaH putrAndarshanaM pratilabdhavAn.
R^iSheH prasAdAtputrANAM svarUpANAM kurUdvaha.. 16-37-1 <span class="RSN">(98152)</span> 
sa rAjA rAjadharmAMshcha brahmopaniShadaM tathA.
avAptavAnnarashreShTho buddhinishchayameva cha.  16-37-2 <span class="RSN">(98153)</span> 
vidurashcha mahAprAj~no yayau siddhiM tapobalAt.
dhR^itarAShTraH samAsAdya vyAsaM chaiva tapasvinam.. 16-37-3 <span class="RSN">(98154)</span> 
<span class="speak">janamejaya uvAcha. 16-37-4x <span class="RSN">(8062)</span> </span>
mamApi varado vyAso darshayetpitaraM yadi.
tadrUpaveShavayasaM shraddadhyAM sarvameva tat.. 16-37-4 <span class="RSN">(98155)</span> 
priyaM me syAtkR^itArthashcha syAmahaM kR^itanishchayaH.
prasAdAdR^iShimukhyasya mama kAmaH samR^iddhyatAm.. 16-37-5 <span class="RSN">(98156)</span> 
<span class="speak">sautiruvAcha. 16-37-6x <span class="RSN">(8063)</span> </span>
ityuktavachane tasminnR^ipe vyAsaH pratApavAn.
prasAdamakaroddhImAnAnayachcha parikShitam.. 16-37-6 <span class="RSN">(98157)</span> 
tatastadrUpavayasamAgataM nR^ipatiM divaH.
shrImantaM pitaraM rAjA dadarsha sa parIkShitam.. 16-37-7 <span class="RSN">(98158)</span> 
shamIkaM cha mahAtmAnaM putraM taM chAsya shR^i~NgiNam.
amAtyA ye cha nihatA rAj~nastAMshcha dadarsha ha.. 16-37-8 <span class="RSN">(98159)</span> 
tataH sovabhR^ithe rAjA mudito janamejayaH.
pitaraM snApayAmAsa svayaM sasnau cha pArthivaH.. 16-37-9 <span class="RSN">(98160)</span> 
`parIkShidapi tatraiva babhUva sa tirohitaH.'
snAtvA sa nR^ipatirvipramAstIkamidamabravIt. 
yAyAvarakulotpannaM jaratkArusutaM tadA..  16-37-10 <span class="RSN">(98161)</span> 
AstIka vividhAshcharyo yaj~ne.ayamiti me matiH.
yadadyAyaM pitA prApto mama shokapraNAshanaH.. 16-37-11 <span class="RSN">(98162)</span> 
<span class="speak">AstIka uvAcha. 16-37-12x <span class="RSN">(8064)</span> </span>
R^iShirdvaipAyano yatra purANastapaso nidhiH.
yaj~ne kurukulashreShTha tasya lokAvubhau jitau.. 16-37-12 <span class="RSN">(98163)</span> 
shrutaM vichitramAkhyAnaM tvayA pANDavanandana.
sarpAshcha bhasmasAnnItA gatAshcha padavIM pituH.. 16-37-13 <span class="RSN">(98164)</span> 
kathaMchittakShako muktaH satyatvAttava pArthiva.
R^iShayaH pUjitAH sarve gatirdR^iShTA mahAtmanaH.. 16-37-14 <span class="RSN">(98165)</span> 
prAptaH suvipulo dharmaH shrutvA pApavinAshanam.
vimukto hR^idayagranthirudArajanadarshanAt.. 16-37-15 <span class="RSN">(98166)</span> 
ye cha pakShadharA dharme sadvR^ittaruchayashcha ye.
yAndR^iShTvA hIyate pApaM tebhyaH kAryA namaskriyA.. 16-37-16 <span class="RSN">(98167)</span> 
<span class="speak">sautiruvAcha. 16-37-17x <span class="RSN">(8065)</span> </span>
etachChrutvA dvijashreShThAtsa rAjA janamejayaH.
pUjayAmAsa tamR^iShimanumAnya punaHpunaH.. 16-37-17 <span class="RSN">(98168)</span> 
paprachCha tamR^iShi chApi vaishampAyanamachyutam.
kathAvasheShaM dharmaj~no vanavAsasya sattama.. .. 16-37-18 <span class="RSN">(98169)</span> 
 <span>
iti shrImanmahAbhArate AshramavAsikaparvaNi putradarshanaparvaNi saptatriMsho.adhyAyaH.. 37 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-37-2 sa dhR^itarAShTro rAjA vidurashcha siddhiM yayau iti dvayoH sambandhaH. tatrApi vidurastapobalAt. dhR^itarAShTro vyAsaM samAsAdyeti sambandhaH.. 7-37-15 pApavinAshaM itihAsamiti sheShaH.. 7-37-16 pakShadharAH pakShasthApakAH..
</span>

</span>
</div>
<h6 class="accordion-header">
AshramavAsikaparva - adhyAya 038</h6>
<div class="accordion-content">
<h3>.. shrIH ..</h3>
<h2>
16.38. adhyAyaH 038 
</h2>
 <span>
atha putradarshanaparva .. 2 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
dhR^itarAShTreNa putradarshanAnantaraM yudhiShThirAdibhiH saha punaH svAshramaMpratyAgamanam.. 1 .. vyAsena dhR^itAShTraMprati yudhiShThirAdInAM nagaraprasthApanachodanA.. 2 .. nagaraMprati punarAgamanamanichChatApi yudhiShThireNa dhR^itarAShTrasya kuntIgAndhAryoshcha nideshanirbandhena punaH sarvaiHsaha hAstinapuraM pratyAgamanam.. 3 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-38-1x"
name="AzramavAsika-16-38-1x"><!--anchor--></a>janamejaya uvAcha.
</span>
dR^iShTvA putrAMstathA pautrAnsAnubandhA~njanAdhipaH.
dhR^itarAShTraH kimakarodrAjA chaiva yudhiShThiraH.. 16-38-1 <span class="RSN">(98170)</span> 
<span class="speak">vaishampAyana uvAcha. 16-38-2x <span class="RSN">(8066)</span> </span>
taddR^iShTvA mahadAshcharyaM putrANAM darshanaM punaH.
vItashokaH sa rAjarShiH punarAshramamAgamat.. 16-38-2 <span class="RSN">(98171)</span> 
itarastu janaH sarvaste chaiva paramarShayaH.
pratijagmuryathAkAmaM dhR^itArAShTrAbhyanuj~nayA.. 16-38-3 <span class="RSN">(98172)</span> 
pANDavAstu mahAtmAno laghubhUyiShThasainikAH.
anujagmurmahAtmAnaM sadArAstaM mahIpatim.. 16-38-4 <span class="RSN">(98173)</span> 
tamAshramagataM dhImAnbrahmarShirlokapUjitaH.
dvaipAyano.abhyupAgamya rAjAnamidamnabravIt.. 16-38-5 <span class="RSN">(98174)</span> 
dhR^itAShTra mahAbAho shR^iNu kauravanandana.
shrutAste j~nAnavR^iddhAnAmR^iShINAM puNyakarmaNAm.. 16-38-6 <span class="RSN">(98175)</span> 
addhAbhijanavR^iddhAnAM vedavedA~NgavedinAm.
dharmaj~nAnAM purANAnAM vadatAM vividhAH kathAH.. 16-38-7 <span class="RSN">(98176)</span> 
mA sma shoke manaH kArShIrdiShTe na vyathate budhaH.
shrutaM devarahasyaM te nAradAddevadarshanAt.. 16-38-8 <span class="RSN">(98177)</span> 
gatAste kShatradharmeNa shastrapUtAM gatiM shubhAm.
yathA dR^iShTAstvayA putrAstathA kAmavihAriNaH.. 16-38-9 <span class="RSN">(98178)</span> 
yudhiShThiraH svayaM dhImAnbhavantamanurudhyate.
sahito bhrAtR^ibhiH sarvaiHi sadAraH sasuhR^ijjanaH.. 16-38-10 <span class="RSN">(98179)</span> 
visarjayainaM yAtveSha svarAjyamanushAsatAm.
mAsaH samadhikasteShAmatIto vasatAM vane.. 16-38-11 <span class="RSN">(98180)</span> 
etaddhi nityaM yatnena padaM rakShyaM narAdhipa.
bahupratyarthikaM hyetadrAjyaM nAma kurUdvaha.. 16-38-12 <span class="RSN">(98181)</span> 
ityuktaH kauravo rAjA vyAsenAmitabuddhinA.
yudhiShThiramathAhUya vAgmI vachanamabravIt.. 16-38-13 <span class="RSN">(98182)</span> 
ajAtashatro bhadraM te shR^iNu me bhrAtR^ibhiH saha.
tvatprasAdAnmahIpAla shoko nAsmAnprabAdhate.. 16-38-14 <span class="RSN">(98183)</span> 
rame chAhaM tvayA putra pureva gajasAhaye.
nAthenAnugato vidvanpriyeShu parivartinA.. 16-38-15 <span class="RSN">(98184)</span> 
prAptaM putraphalaM tvattaH prItirme paramA tvayi.
na me manyurmahAbAho gamyatAM mA chiraM kR^ithAH.. 16-38-16 <span class="RSN">(98185)</span> 
bhavantaM cheha saMprekShya tapo me parihIyate.
upayuktaM sharIraM cha tvAM dR^iShTvA dhAritaM punaH.. 16-38-17 <span class="RSN">(98186)</span> 
mAtarau te tathaiveme shIrNaparNakR^itAshane.
mama tulyavrate putra na chiraM vartayiShyataH.. 16-38-18 <span class="RSN">(98187)</span> 
duryodhanaprabhR^itayo dR^iShTA lokAntaraM gatAH.
vyAsasya tapaso vIryAdbhavatashcha samAgamAt.. 16-38-19 <span class="RSN">(98188)</span> 
prayojanaM chiraM vR^ittaM jIvitasya mamAnagha.
ugraM tapaH samAsthAsyetvamanuj~nAtumarhasi.. 16-38-20 <span class="RSN">(98189)</span> 
tvayyadya piNDaH kIrtishcha kulaM chedaM pratiShThitam.
shvovA.adya vA mahAbAho gamyatAM mAchiraM kR^ithAH.. 16-38-21 <span class="RSN">(98190)</span> 
rAjanItiH subahushaH shrutA te bharatarShabha.
saMdeShTavyaM na pashyAmi kR^itametAvatA vibho.. 16-38-22 <span class="RSN">(98191)</span> 
<span class="speak">vaishampAyana uvAcha. 16-38-23x <span class="RSN">(8067)</span> </span>
ityuktavachanaM taM tu nR^ipo rAjAnamabravIt.
na mAmarhasi dharmaj~na parityaktumanAgasam.. 16-38-23 <span class="RSN">(98192)</span> 
kAmaM gachChantu me sarve bhrAtaro.anucharAstathA.
bhavantamahamanviShye mAtarau cha yatavrataH.. 16-38-24 <span class="RSN">(98193)</span> 
tamuvAchAtha gAndhArI maivaM putra shR^iNuShva cha.
tvayyadhInaM kurukulaM piNDashcha shvashurasya me.. 16-38-25 <span class="RSN">(98194)</span> 
gamyatAM putra paryAptametAvatpUjitA vayam.
rAjA yadAha tatkAryaM tvayA putra piturvachaH.. 16-38-26 <span class="RSN">(98195)</span> 
<span class="speak">vaishampAyana uvAcha. 16-38-27x <span class="RSN">(8068)</span> </span>
ityuktaH sa tu gAndhAryA kuntImidamabhAShata.
snehabAShpAkule netre parimR^ijya vinItavat.. 16-38-27 <span class="RSN">(98196)</span> 
visarjayati mAM rAjA gAndhArI cha yashasvinI.
bhavatyAM baddhachittastu kathaM yAsyAmi duHkhitaH.. 16-38-28 <span class="RSN">(98197)</span> 
na chotsahe tapovighnaM kartuM te dharmachAriNi.
tapaso hi paraM nAsti tapasA vindate mahat.. 16-38-29 <span class="RSN">(98198)</span> 
mamApi na tathA rAj~ni rAjye buddhiryathA purA.
tapasyevAnuraktaM me manaH sarvAtmanA tathA.. 16-38-30 <span class="RSN">(98199)</span> 
shUnyeyaM cha mahI kR^itsnA na me prItikarI shubhe.
bAndhavA naH parikShINA balaM no na yathA purA.. 16-38-31 <span class="RSN">(98200)</span> 
pA~nchAlAH subhR^ishaM kShINAH kanyAmAtrAvasheShitAH.
na teShAM kulakartAraM ka~nchitpashyAmyahaM shubhe.. 16-38-32 <span class="RSN">(98201)</span> 
sarve hi bhasmAsAnnItAste droNena raNAjire.
avashiShTAshcha nihatA droNaputreNa vai nishi. 
chedayashchaiva matsyAshcha dR^iShTapUrvAstathaiva naH..  16-38-33 <span class="RSN">(98202)</span> 
kevalaM vR^iShNichakraM cha vAsudevaparigrahAt.
yaddR^iShTvA sthAtumichChAmi dharmArthaM nArthahetutaH.. 16-38-34 <span class="RSN">(98203)</span> 
shivena pashya naH sarvAndurlabhaM tava darshanam.
bhaviShyatyaMba rAjA hi tIvraM chArapsyate tapaH.. 16-38-35 <span class="RSN">(98204)</span> 
etachChrutvA mahAbAhuH sahadevo yudhAMpatiH.
yudhiShThiramuvAchedaM bAShpavyAkulalochanaH.. 16-38-36 <span class="RSN">(98205)</span> 
notsahe.ahaM parityaktuM mAtaraM bharatarShabha.
pratiyAtu bhavAnkShipraM tapastapsyAmyahaM vane.. 16-38-37 <span class="RSN">(98206)</span> 
ihaiva shoShayiShyAmi tapasedaM kalevaram.
pAdashushrUShaNerakto rAj~no mAtrostathA.anayoH.. 16-38-38 <span class="RSN">(98207)</span> 
tamuvAcha tataH kuntI pariShvajya mahAbhujam.
gamyatAM putra maivaM tvaM vochaH kuru vacho mama.. 16-38-39 <span class="RSN">(98208)</span> 
AgamA vaH shivAH santu svasthA bhavata putrakAH.
uparodho bhavedevamasmAkaM tapasaH kR^ite.. 16-38-40 <span class="RSN">(98209)</span> 
tvatsnehapAshabaddhA cha hIyeyaM tapasaH parAt.
tasmAtputraka gachCha tvaM shiShTamalpaM cha naH prabho.. 16-38-41 <span class="RSN">(98210)</span> 
evaM saMstaMbhitaM vAkyaiH kuntyA bahuvidhairmanaH.
sahadevasya rAjendra rAj~nashchaiva visheShataH.. 16-38-42 <span class="RSN">(98211)</span> 
te mAtrA samanuj~nAtA rAj~nA cha kurupu~NgavAH.
abhivAdya kurushreShThamAmantrayitumArabhan.. 16-38-43 <span class="RSN">(98212)</span> 
<span class="speak">yudhiShThira uvAcha. 16-38-44x <span class="RSN">(8069)</span> </span>
rAjyaM prati gamiShyAmaH shivena pratinanditaH.
anuj~nAtAstvayA rAjangamiShyAmo vikalmaShAH.. 16-38-44 <span class="RSN">(98213)</span> 
evamuktaH sa rAjarShirdharmarAj~nA mahAtmanA.
anuyaj~ne jayAshIrbhiH pUjayitvA yudhiShThiram.. 16-38-45 <span class="RSN">(98214)</span> 
bhImaM cha balinAM shreShThaM sAntvayAmAsa pArthivaH.
sa chAsya samya~NmedhAvI pratyapadyata vIryavAn.. 16-38-46 <span class="RSN">(98215)</span> 
arjunaM cha samAshliShya yaMmau cha bharatarShabhau.
anuyaj~ne sa kauravyaH pariShvajyAbhinandya cha.. 16-38-47 <span class="RSN">(98216)</span> 
gAndhAryA chAbhyanuj~nAtAH kR^itapAdAbhivAdanAH.
jananyA samupAghrAtAH pariShvaktAshcha te nR^ipam.. 16-38-48 <span class="RSN">(98217)</span> 
chakruH pradakShiNaM sarve vatsA iva nivAraNe.
punaH punarnirIkShantaH prachakruste pradakShiNam.. 16-38-49 <span class="RSN">(98218)</span> 
draupadIpramukhAshchaiva sarvAH kauravayoShitaH.
nyAyataH shvashure vR^ittiM prayujya prayayustataH.. 16-38-50 <span class="RSN">(98219)</span> 
shvashrUbhyAM samanuj~nAtAH pariShvajyAbhinanditAH..
saMdiShTAshchetikartavyaM prayayurbhartR^ibhiH saha.. 16-38-51 <span class="RSN">(98220)</span> 
tataH prajaj~ne ninadaH sUtAnAM yujyatAmiti.
uShTrANAM kroshatAM chApi hayAnAM heShatAmapi.. 16-38-52 <span class="RSN">(98221)</span> 
tato yudhiShThiro rAjA sadAraH sahasainikaH.
nagaraM hAstinapuraM punarAyAtsabAndhavaH.. .. 16-38-53 <span class="RSN">(98222)</span> 
 <span>
<h3>iti shrImanmahAbhArate AshramavAsikaparvaNi putradarshanaparvaNi aShTatriMsho.adhyAyaH.. 38 .. .. samAptaM chedaM putradarshanaparva  .. 2 ..</h3>
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-38-12 bahavaH pratyarthinaH prArthayAnAH shatravo yatra tat.. 7-38-15 nAthena tvayA.. 7-38-24 anviShye seviShye.. 7-38-32 kathAmAtrAvasheShitA iti jha.pAThaH.. 7-38-35 aviShahyaM cha rAjA hIti jha.pAThaH.. 7-38-41 shreyasaH parAdIti ka.Ta.pAThaH. shiShThamAyuriti sheShaH.. 7-38-49 nivAraNe stanapAnAditi sheShaH.. 7-38-50 tathaiva draupadI bhadrA pANDyajA bhujagendrajeti ka.Tha.tha.pAThaH..
</span>

</span>
</div>
<h6 class="accordion-header">
AshramavAsikaparva - adhyAya 039</h6>
<div class="accordion-content">
<h3>.. shrIH ..</h3>
<h2>
16.39. adhyAyaH 039 
</h2>
 <span>
atha nAradAgamanaparva .. 3 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
kadAchana hAstinapuramupAgatena nAradena pANDavAnprati dhR^itarAShTrAdInAM svargaprAptinivedanam.. dhR^itarAShTre gAndhArIkuntIsa~njayaiH saha ga~NgAyAmAplutya svAshramamAgachChati sati madhyemArgaM dAvAgninA tatparIveShTanam.. dhR^irarAShTreNa sa~njaya pratyapnito dUrApasaraNapreraNApUrvakaM kuntIgAndhArIbhyAM saha vanhau praveshanam.. 3 .. tataH sa~njayena himavatparvataMprati gamanam.. 4 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-39-1x"
name="AzramavAsika-16-39-1x"><!--anchor--></a>vaishampAyana uvAcha.
</span>
teShu chopanivR^itteShu pANDaveShu yadR^ichChayA.
devarShirnArado rAjannAjagAma yudhiShThiram.. 16-39-1 <span class="RSN">(98223)</span> 
tamabhyarchya mahAbAhuH kururAjo yudhiShThiraH.
AsInaM parivishvastaM provAcha vadatAMvaraH.. 16-39-2 <span class="RSN">(98224)</span> 
chirAttu nAnupashyAmi bhagavantamupasthitam.
kachchitte kushalaM vipra shubhaM vA pratyupasthitam.. 16-39-3 <span class="RSN">(98225)</span> 
ke deshAH paridR^iShTAste kiM cha kAryaM karomi te.
tadbrUhi dvijamukhyastvaM hyasmAkaM cha priyo.atithiH.  16-39-4 <span class="RSN">(98226)</span> 
<span class="speak">nArada uvAcha. 16-39-5x <span class="RSN">(8070)</span> </span>
chiradR^iShTosi me.atyevamAgato.ahaM tapovanAt.
paridR^iShTAni tIrthAni ga~NgA chaiva mayA nR^ipa.. 16-39-5 <span class="RSN">(98227)</span> 
<span class="speak">yudhiShThira uvAcha. 16-39-6x <span class="RSN">(8071)</span> </span>
vadanti puruShA me.adya ga~NgAtIranivAsinaH.
dhR^itarAShTraM mahAtmAnamAsthitaM paramaM tapaH.. 16-39-6 <span class="RSN">(98228)</span> 
api dR^iShTastvayA tatra kushalI sa kurUdvahaH.
gAndhArI cha pR^ithA chaiva sUtaputrashcha saMjayaH.. 16-39-7 <span class="RSN">(98229)</span> 
kathaM cha vartate chAdya pitA mama sa pArthivaH.
shrotumichChAmi bhagavanyadi dR^iShTastvayA nR^ipaH.. 16-39-8 <span class="RSN">(98230)</span> 
<span class="speak">nArada uvAcha. 16-39-9x <span class="RSN">(8072)</span> </span>
sthirIbhUya mahArAja shR^iNu vR^ittaM yathAtatham.
yathAshrutaM cha dR^iShTaM cha mayA tasmiMstapovane.. 16-39-9 <span class="RSN">(98231)</span> 
vanavAsanivR^itteShu bhavatsu kurunandana.
kurukShetrAtpitA tubhya ga~NgAdvAraM yayau nR^ipa.. 16-39-10 <span class="RSN">(98232)</span> 
gAndhAryA sahito dhImAnvadhvA kuntyA samanvitaH.
saMjayena cha sUtena sAgnihotraH sayAjakaH.. 16-39-11 <span class="RSN">(98233)</span> 
Atasthe sa tapastIvraM pitA tava tapodhanaH. 
agniM mukhe samAdhAya vAyubhakSho.abhavanmuniH..  16-39-12 <span class="RSN">(98234)</span> 
vane sa munibhiH sarvaiH pUjyamAno mahAtapAH.
tvagasthimAtrasheShaH sa ShaNmAsAnabhavannR^ipaH.. 16-39-13 <span class="RSN">(98235)</span> 
gAndhArI tu jalAhArI kuntI mAsopavAsinI.
saMjayaH ShaShThabhuktena vartayAmAsa bhArata.. 16-39-14 <span class="RSN">(98236)</span> 
agnIMstu yAjakAstatra juhuvurvidhivatprabho.
dR^ishyato.adR^ishyatashchaiva vane tasminnR^ipasya vai.. 16-39-15 <span class="RSN">(98237)</span> 
aniketotha rAjA sa babhUva vanagocharaH.
te chApi sahite devyau saMjayashcha tamanvayuH.. 16-39-16 <span class="RSN">(98238)</span> 
saMjayo nR^ipaternetA sameShu viShameShu cha.
gAndhAryAshcha pR^ithA chaiva chakShurAsIdaninditA.. 16-39-17 <span class="RSN">(98239)</span> 
tataH kadAchidga~NgAyAH kachChe sa nR^ipasattamaH.
ga~NgAyAmApluto dhImAnAshramAbhimukho yayau.. 16-39-18 <span class="RSN">(98240)</span> 
atha vAyuH samudbhuto dAvAgnirabhavanmahAn.
dadAha tadvanaM sarvaM parigR^ihya samantataH.. 16-39-19 <span class="RSN">(98241)</span> 
dahyatsu mR^igayUtheShu dvijihveShu samantataH.
varAhANAM cha yUtheShu saMshrayatsu jalAshayAn.. 16-39-20 <span class="RSN">(98242)</span> 
sampradIpte vane tasminprApte vyasana uttame.
nirAhAratayA rAjA mandaprANavicheShTitaH. 
asamartho.apasaraNe sukR^ishe mAtarau cha te..  16-39-21 <span class="RSN">(98243)</span> 
tataH sa nR^ipatirdR^iShTvA vahnimAyAntamantikAt.
idamAha tataH sUtaM saMjayaM jayatAMvaraH.. 16-39-22 <span class="RSN">(98244)</span> 
gachCha saMjaya yatrAgnirna tvAM dahati karhichit.
vayamatrAgninA yuktA gamiShyAmaH parAM gatim.. 16-39-23 <span class="RSN">(98245)</span> 
tamuvAcha kilodvignaH saMjayo vadatAMvaraH.
rAjanmR^ityuraniShTo.ayaM bhavitA te vR^ithA.agninA.. 16-39-24 <span class="RSN">(98246)</span> 
na chopAyaM prapashyAmi mokShaNe jAtavedasaH.
yadatrAnantaraM kAryaM tadbhavAnvaktumarhati.. 16-39-25 <span class="RSN">(98247)</span> 
ityuktaH saMjayenedaM punarAha sa pArthivaH.
naiSha mR^ityuraniShTo no niHsR^itAnAM gR^ihAtsvayam.. 16-39-26 <span class="RSN">(98248)</span> 
jalamagnistathA vAyurathavA.api vikarShaNam.
tApasAnAM prashasyaM te gachcha saMjaya mAchiram.. 16-39-27 <span class="RSN">(98249)</span> 
ityuktvA saMjayaM rAjA samAdhAya manastathA.
prA~NmukhaH saha gAndhAryA kuntyA chopAvishattadA.. 16-39-28 <span class="RSN">(98250)</span> 
saMjayastaM tathA dR^iShTvA pradakShiNamathAkarot.
uvAcha chainaM medhAvI yu~NkShvAtmAnamiti prabho.. 16-39-29 <span class="RSN">(98251)</span> 
R^iShiputro manIShI sa rAja chakre.asya tadvachaH.
sannirudhyendriyagrAmamAsItkAShThopamastadA.. 16-39-30 <span class="RSN">(98252)</span> 
gAndhArI cha mahAbhAgA jananI cha pR^ithA tava.
dAvAgninA samAyukte sa cha rAjA pitA tava.. 16-39-31 <span class="RSN">(98253)</span> 
saMjayastu mahAprAj~nastasmAddAvAdamuchyata.
ga~NgAkUle mayA dR^iShTastApasaiH parivAritaH.. 16-39-32 <span class="RSN">(98254)</span> 
sa tAnAmantrya tejasvI nivedyaitachcha sarvashaH.
prayayau saMjayo dhImAnhimavantaM mahIdharam.. 16-39-33 <span class="RSN">(98255)</span> 
evaM sa nidhanaM prAptaH kururAjo mahAmanAH.
gAndhArI cha pR^ithA chaiva jananyau te vishAmpate.. 16-39-34 <span class="RSN">(98256)</span> 
yadR^ichChayA.anuvrajatA mayA rAj~naH kalevaram.
tayoshcha devyorubhayormayA dR^iShTAni bhArata.. 16-39-35 <span class="RSN">(98257)</span> 
tatastapovane tasminsamAjagmustapodhanAH.
shrutvA rAj~nastadA niShThAM na tvashochangatIshcha te.. 16-39-36 <span class="RSN">(98258)</span> 
tatrAshrauShamahaM sarvametatpuruShasattama.
yathA cha nR^ipatirdagdho devyau te cheti pANDava.. 16-39-37 <span class="RSN">(98259)</span> 
na shochitavyaM rAjendra svargasthaH pR^ithivIpatiH.
prAptavAnagnisaMyogaM gAndhArI jananI cha te.. 16-39-38 <span class="RSN">(98260)</span> 
<span class="speak">vaishampAyana uvAcha. 16-39-39x <span class="RSN">(8073)</span> </span>
etachChrutvA cha sarveShAM pANDavAnAM mahAtmanAm.
niryANaM dhR^itarAShTrasya shokaH samabhavanmahAn.. 16-39-39 <span class="RSN">(98261)</span> 
antaHpurANAM cha tadA mahAnArtasvaro.abhavat.
paurANAM cha mahArAja shrutvA rAj~nastadA gatim.. 16-39-40 <span class="RSN">(98262)</span> 
aho dhigiti rAjA tu vikrushya bhR^ishaduHkhitaH.
UrdhvabAhuH smaranmAtuH praruroda yudhiShThiraH.. 16-39-41 <span class="RSN">(98263)</span> 
bhImasenapurogAshcha bhrAtaraH sarva eva te.
`rurudurduHkhasaMtaptA varNayantaH pR^ithAM tadA.. 16-39-42 <span class="RSN">(98264)</span> 
antaHpureShu cha tadA sumahAnruditasvanaH.
prAdurAsInmahArAja pR^ithAM shrutvA tathAgatAm.. 16-39-43 <span class="RSN">(98265)</span> 
taM cha vR^iddhaM tathA dagdhaM hataputraM narAdhipam.
anvashochanta te sarve gAndhArIM cha tapasvinIm.. 16-39-44 <span class="RSN">(98266)</span> 
tasminnuparate shabde muhUrtAdiva bhArata.
nigR^ihya bAShpaM dhairyeNa dharmarAjo.abravIdidam.. .. 16-39-45 <span class="RSN">(98267)</span> 
 <span>
iti shrImanmahAbhArate AshramavAsikaparvaNi nAradAgamanaparvaNi ekonachatvAriMsho.adhyAyaH.. 39 ..
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
7-39-1 dvivarShopanivR^itteShviti jha.pAThaH.. 7-39-5 me mayA.atichiraM dR^iShTo.asItyarthaH.. 7-39-12 mukhe piNDAnsamAdhAyeti ka.Ta.pAThaH. vITAM mukhe samAdhAyeti jha.pAThaH.. 7-39-15 dR^ishyato.adR^ishyata iti. pashyantamapashyantaM chAnAdR^ityetyarthaH. niyamena sAnnidhyA bhAvAt.. 7-39-27 vikarShaNaM anashanam.. 7-39-30 R^iShiputro vyAsaputra iti yogasamArthyaM sUchitam..
</span>

</span>
</div>
<h6 class="accordion-header">
AshramavAsikaparva - adhyAya 040</h6>
<div class="accordion-content">
<h3>.. shrIH ..</h3>
<h2>
16.40. adhyAyaH 040 
</h2>
 <span>
atha nAradAgamanaparva .. 3 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
yudhiShThireNa dhR^itarAShTrAdinidhanashravaNena bhrAtR^ibhiH saha sakaruNaM paridevanapUrvakaM satisaMskR^itAgnau teShAM vR^ithAgninA dAhaM pratyanushochanam.. 1 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-40-1x"
name="AzramavAsika-16-40-1x"><!--anchor--></a>yudhiShThira uvAcha.
</span>
tathA mahAtmanastasya tapasyugre cha tasthuShaH.
anAthasyeva nidhanaM tiShThatsvasmAsu bandhuShu.. 16-40-1 <span class="RSN">(98268)</span> 
durvij~neyA gatirbrahmanpuruShANAM matirmama.
yatra vaichitravIryosau dagdha evaM vanAgninA.. 16-40-2 <span class="RSN">(98269)</span> 
yasya putrashataM shrImadabhavadbAhushAlinaH.
nAgAyutabalo rAjA sa dagdho hi davAgninA.. 16-40-3 <span class="RSN">(98270)</span> 
yaM purA paryavIjanta tAlavR^intairvarastriyaH.
taM gR^idhrAH paryavIjanta dAvAgniparikAlitam.. 16-40-4 <span class="RSN">(98271)</span> 
sUtamAgadhasa~Nghaishcha shayAno yaH prabodhyate.
dharaNyAM sa nR^ipaH shete vikR^iShTo gR^idhravAyasaiH.. 16-40-5 <span class="RSN">(98272)</span> 
na cha shochAmi gAndhArIM hataputrAM yashasvinIm.
patilokamanuprAptAM tathA bhartR^ivrate sthitAm.. 16-40-6 <span class="RSN">(98273)</span> 
pR^ithAmeva cha shochAmi yA putraishvaryamR^iddhimat.
utsR^ijy sumahaddIptaM vanavAsamarochayat.. 16-40-7 <span class="RSN">(98274)</span> 
dhigrAjyamidamasmAkaM dhigbalaM dhikparAkramam.
kShatradharmaM cha dhigyasmAnmR^itA jIvAmahe vayam.. 16-40-8 <span class="RSN">(98275)</span> 
susUkShmA kila lokasya gatirdvijavarottama.
yatsamutsR^ijya rAjyaM sA vanavAsamarochayat.. 16-40-9 <span class="RSN">(98276)</span> 
yudhiShThirasya jananI bhImasya vijayasya cha.
anAthavatkathaM dagdhA iti muhyAmi chintayan.. 16-40-10 <span class="RSN">(98277)</span> 
vR^ithA saMtarpito vahniH khANDave savyasAchinA.
upakAramajAnansa kR^itaghna iti me matiH.. 16-40-11 <span class="RSN">(98278)</span> 
yatrAdahatsa bhagavAnmAtaraM savyasAchinaH.
kR^itvA yo brAhmaNachChadma bhikShArthI samupAgataH.. 16-40-12 <span class="RSN">(98279)</span> 
dhigagniM dhik cha pArthasya vishrutAM satyasandhatAm.
idaM kaShTataraM chAnyadbhagavanpratibhAti me.. 16-40-13 <span class="RSN">(98280)</span> 
vR^ithA.agninA samAyogo yadabhUtpR^ithivIpateH.
tathA tapasvinastasya rAjarSheH kauravasya ha.. 16-40-14 <span class="RSN">(98281)</span> 
kathamevaMvidho mR^ityuH prashAsya pR^ithivImimAm..  16-40-15 <span class="RSN">(98282)</span> 
tiShThatsu mantrapUteShu tasyAgniShu mahAvane.
vR^ithA.agninA samAyukto niShThAM prAptaH pitA mama.. 16-40-16 <span class="RSN">(98283)</span> 
manye pR^ithA vepamAnA kR^ishA dhamanisaMtatA.
hA tAta dharmarAjeti mAmAkrandanmahAbhaye.. 16-40-17 <span class="RSN">(98284)</span> 
bhIma paryApnuhi bhayAditi chaivAbhivAshatI.
samantataH parikShiptA mAtA.abhUnme davAgninA.. 16-40-18 <span class="RSN">(98285)</span> 
sahadevaH priyastasyAH putrebhyodhika eva tu.
na chainAM mokShayAmAsa vIro mAdravatIsutaH.. 16-40-19 <span class="RSN">(98286)</span> 
tachChrutvA ruruduH sarve samAli~Ngya parasparam.
pANDavAHka pa~ncha duHkhArtA bhUtAnIva yugakShaye.. 16-40-20 <span class="RSN">(98287)</span> 
teShAM tu puruShendrANAM rudatAM ruditasvanaH.
prAsAdAbhogasaMruddhe anvarautsItsa rodasI.. .. 16-40-21 <span class="RSN">(98288)</span> 
 <span>
iti shrImanmahAbhArate AshramavAsikaparvaNi nAradAgamanaparvaNi chatvAriMsho.adhyAyaH.. 40 ..
</span>

</span>
</div>
</div>
<h6 class="accordion-header">
AshramavAsikaparva - adhyAya 041</h6>
<div class="accordion-content">
<h3>.. shrIH ..</h3>
<h2>
16.41. adhyAyaH 041 
</h2>
 <span>
atha nAradAgamanaparva .. 3 ..
</span>
<h4>Mahabharata - AshramaVasika Parva - Chapter Topics</h4>
<span class="topic">
nAradena yudhiShThiraMprati dR^itharAShTrAdidAhakAgnermantrapUtatvakathanam.. 1 .. yudhiShThireNa yuyutsupuraskAreNa gAndhArIdhR^itarAShTrayo rudakadAnapUrvakaM kuntyAshcha vidhivachChrAddhadAnam.. 2 .. tato nAradagamanAnantaraM prajApAlanena nijanagare bhrAtrAdibhiH saha sukhavihAraH.. 3 ..
</span>
<h4>Mahabharata - AshramaVasika Parva - Chapter Text</h4><div class="text">
<span class="speak">
<a id="AzramavAsika-16-41-1x"
name="AzramavAsika-16-41-1x"><!--anchor--></a>nArada uvAcha.
</span>
nAsau vR^ithA.agninA dagdho yathA tatra shrutaM mayA.
vaichitravIryo nR^ipatirna te shochyo narAdhipa.. 16-41-1 <span class="RSN">(98289)</span> 
vanaM pravishatAnena vAyubhakSheNa dhImatA.
agnayaH kArayitveShTimutsR^iShTA iti naH shrutam.. 16-41-2 <span class="RSN">(98290)</span> 
yAjakAstu tatastasya tAnagnInnirjane vane.
samutsR^ijya yathAkAmaM jagmurbharatasattama.. 16-41-3 <span class="RSN">(98291)</span> 
sa vivR^iddhastadA vahnirvane tasminnabhUtkila.
tena tadvanamAdIptamiti te tApasA.abruvan.. 16-41-4 <span class="RSN">(98292)</span> 
sa rAjA jAhnavItIre yathA te kathitaM mayA.
tenAgninA samAyuktaH svenaiva bharatarShabha.. 16-41-5 <span class="RSN">(98293)</span> 
evamAvedayAmAsurmunayaste mamAnagha.
ye te bhAgIrathItIre mayA dR^iShTA yudhiShThira.. 16-41-6 <span class="RSN">(98294)</span> 
evaM svenAgninA rAjA samAyukto mahIpate.
mA shochithAstvaM nR^ipatiM gataH sa paramAM gatim.. 16-41-7 <span class="RSN">(98295)</span> 
gurushushrUShayA chaiva jananI te janAdhipa.
prAptA sumahatIM siddhimiti me nAtra saMshayaH.. 16-41-8 <span class="RSN">(98296)</span> 
kartumarhasi rAjendra teShAM tvamudakakriyAm.
bhrAtR^ibhiH sahitaH sarvairetadatra vidhIyatAm.. 16-41-9 <span class="RSN">(98297)</span> 
<span class="speak">vaishampAyana uvAcha. 16-41-10x <span class="RSN">(8074)</span> </span>
tataH sa pR^ithivIpAlaH pANDavAnAM dhuraMdharaH.
niryayau sahasodaryaH sadArashcha nararShabhaH.. 16-41-10 <span class="RSN">(98298)</span> 
paurajAnapadAshchaiva rAjabhaktipuraskR^itAH.
ga~NgAM prajagmurabhito vAsasaikena saMvR^itAH.. 16-41-11 <span class="RSN">(98299)</span> 
tato.avagAhya salile sarve tu kurupu~NgavAH.
yuyutsumagrataH kR^itvA dadustoyaM mahAtmane.. 16-41-12 <span class="RSN">(98300)</span> 
gAndhAryAshcha pR^ithAyAshcha vidhivannAmagotrataH.
shAchaM nivartayantaste tatroShurnagarAdbahiH.. 16-41-13 <span class="RSN">(98301)</span> 
preShayAmAsa sa narAnvidhij~nAnAptakAriNaH.
ga~NgAdvAraM kurushreShTho yatra dagdho.abhavannR^ipaH.  16-41-14 <span class="RSN">(98302)</span> 
tatraiva teShAM tulyAni ga~NgAdvAre.anvashAttadA.
kartavyAnIti puruShAndattadeyAnmahIpatiH.. 16-41-15 <span class="RSN">(98303)</span> 
dvAdashe.ahani tebhyaH sa kR^itashaucho narAdhipaH.
dadau shrAddhAni vidhivaddakSha_iNAvanti pANDavaH.. 16-41-16 <span class="RSN">(98304)</span> 
dhR^itarAShTraM samuddishya dadau sa pR^ithivIpatiH.
suvarNaM rajataM gAshcha shayyAshcha sumahAdhanAH.. 16-41-17 <span class="RSN">(98305)</span> 
gAndhAryAshchaiva tejasvI pR^ithAyAshcha pR^ithakpR^ithak.
sa~NkIrtya nAmanI rAjA dadau dAnamanuttamam.. 16-41-18 <span class="RSN">(98306)</span> 
yo yadichChati yAvachcha tAvatsa labhate dvijaH.
shayanaM bhojanaM yAnaM maNiratnamatho dhanam.. 16-41-19 <span class="RSN">(98307)</span> 
yAnamAchChAdanaM bhogAndAsIshcha samala~NkR^itAH.
dadau rAjA samuddishya tayormAtrormahIpatiH.. 16-41-20 <span class="RSN">(98308)</span> 
tataH sa pR^ithivIpAlo dattvA shrAddhAnyanekashaH.
pravivesha punardhImAnnagaraM vAraNAhvayam.. 16-41-21 <span class="RSN">(98309)</span> 
te chApi rAjavachanAtpuruShA ye gatA.abhavan.
sa~Nkalpya teShAM kulyAni punaH pratyAgamaMstataH.. 16-41-22 <span class="RSN">(98310)</span> 
mAlyairgandhaishcha vividhairarchayitvA yathAvidhi.
kulyAni teShAM saMyojya tadAchakhyurmahIpateH.. 16-41-23 <span class="RSN">(98311)</span> 
samAshvAsya tu rAjAnaM dharmAtmAnaM yudhiShThiram.
nAradopyagamatprItaH paramarShiryathopsitam.. 16-41-24 <span class="RSN">(98312)</span> 
evaM varShANyatItAni dhR^itarAShTrasya dhImataH.
vanavAse tathA trINi nagare dashapa~ncha cha.. 16-41-25 <span class="RSN">(98313)</span> 
hataputrasya sa~NgrAme dAnAni dadataH sadA.
j~nAtisambandhimitrANAM bhrAtR^INAM svajanasya cha.. 16-41-26 <span class="RSN">(98314)</span> 
yudhiShThirastu nR^ipatirnAtiprItamanAstadA.
dhArayAmAsa tadrAjyaM nihataj~nAtibAndhavaH.. .. 16-41-27 <span class="RSN">(98315)</span> 
 <span>
<h3>iti shrImanmahAbhArate shatasAhasryAM saMhitAyAM vaiyAsikyAM AshramivAsikaparvaNi nAradAgamanaparvaNi ekachatvAriMsho.adhyAyaH.. .. samAptaM nAradAgamanaparva  .. 3 .. AshramavAsikaparva cha.. 15 .. asyAnantaraM mausalaparva bhaviShyati. tasyAyamAdyaH shlokaH. vaishampAyana uvAcha. ShaTtriMshe tvatha samprApte varShe kauravanandanaH. dadarsha viparItAni nimittAni yudhiShThiraH.. idamAshramavAsikaparva kuMbhaghoNasthena TI.Ar. kR^iShNAchAryeNa TI.Ar.vyAsAchAryeNa cha mumbayyAM nirNayasAgaramudrAyantre mudrApitam. shakAbdAH 1932 sana 1910.</h3>
</span>
</div><h4>Mahabharata - AshramaVasika Parva - Chapter Footnotes</h4>
<span class="footnotes">
16-41-15 tatraiva teShAM kR^ityAnIti jha.pAThaH.. 16-41-22 sa~Nkalpya ekIkutya kulyAni asthIni pratyAgaman sa~NgAmiti sheShaH.. 16-41-23 saMyojya ga~Ngayeti sheShaH..
</span>
</div>
</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>