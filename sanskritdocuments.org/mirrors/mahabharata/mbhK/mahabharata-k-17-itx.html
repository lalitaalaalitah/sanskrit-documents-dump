<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
	<meta http-equiv="content-type" content="text/html; charset=utf-8" />
<META name="keywords"    content="saMskR^ita, mahAbhArata, mahAbhArataM, kurukShetra, bhIShma, yudhiShThira, arjuna, shrIkR^iShNa, nakula, sahadeva, pANDu , bhIma, draupadI, kuntI , vidura, vaishampAyana, vyAsa   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>mahAbhArata - parva 17 - mahAprasthAnikaparva  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - mahAbhAratam" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition</h2>
<!--			Start Accordion 		-->
<div id="accordion-container">
<h2>
17. mahAprasthAnikaparva
</h2>
<h6 class="accordion-header">
mahAprasthAnikaparva - adhyAya 001</h6>
<div class="accordion-content">
<h3>.. shrIH ..</h3>
<h2>
17.1. adhyAyaH 001
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
bhrAtR^ibhirdraupadyA cha saha svarge jigamiShuNA yudhiShThireNa yuyutsau rAjyabhAraniveshanapUrvakaM parikShito rAjye.abhiShechanam.. 1 .. tathA kR^ichChrAtpaurAnumatisaMpAdanena valkaladhAraNAdipUrvakaM shunA saha gR^ihAtprasthAnam.. 2 .. arjunena madhyemArgamagnivachasA saniSha~Ngasya gANDIvasya varuNoddeshena samudre prakShepaNam.. 3 ..
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-1-1x"
name="mahAprasthAnika-17-1-1x"><!--anchor--></a>shrIvedavyAsAya namaH.
</span>
nArAyaNaM namaskR^itya naraM chaiva narottamam.
devIM sarasvatIM vyAsaM tato jayamudIrayet.. 17-1-1 <span class="RSN">(98316)</span>
<span class="speak">janamejaya uvAcha. 17-1-1x <span class="RSN">(8075)</span> </span>
evaM vR^iShNyandhakakule shrutvA mausalamAhavam.
pANDavAH kimakurvanta tathA kR^iShNe divaM gate.. 17-1-1 <span class="RSN">(98317)</span>
<span class="speak">vaishampAyana uvAcha. 17-1-2x <span class="RSN">(8076)</span> </span>
shrutvaivaM kauravo rAjA vR^iShNInAM kadanaM mahat.
prasthAne matimAdhAya vAkyamarjunamabravIt.. 17-1-2 <span class="RSN">(98318)</span>
kAlaH pachati bhatAni sarvANyeva mahAmate.
kAlapAshamahaM manye tvamapi draShTumarhasi.. 17-1-3 <span class="RSN">(98319)</span>
ityuktaH sa tu kaunteyaH kAlaH kAla iti bruvan.
anvapadyata tadvAkyaM bhrAturjyeShThasya dhImataH.. 17-1-4 <span class="RSN">(98320)</span>
arjunasya mataM j~nAtvA bhImaseno yamau tathA.
anvapadyanta tadvAkyaM yaduktaM savyasAchinA.. 17-1-5 <span class="RSN">(98321)</span>
tato yuyutsumAnAyya pravrajandharmakAmyayA.
rAjyaM paridadau sarvaM vaishyAputre yudhiShThiraH.. 17-1-6 <span class="RSN">(98322)</span>
abhiMShichya svarAjye cha rAjAnaM cha parikShitam.
duHkhArtashchAbravIdrAjA subhadrAM pANDavAgrajaH.. 17-1-7 <span class="RSN">(98323)</span>
eSha putrasya putraste kururAjo bhaviShyati.
yadUnAM parisheShashcha vajro rAjA kR^itashcha ha.. 17-1-8 <span class="RSN">(98324)</span>
parikShiddhAstinapure shakraprasthe cha yAdavaH.
vajro rAjA tvayA rakShyo mA chAdharme manaH kR^ithAH.. 17-1-9 <span class="RSN">(98325)</span>
ityuktvA dharmarAjAH sa vAsudevasya dhImataH.
mAtulasya cha vR^iddhasya rAmadInAM tathaiva cha.. 17-1-10 <span class="RSN">(98326)</span>
bhrAtR^ibhiH saha dharmAtmA kR^itvodakamatandritaH.
shrAddhAnyaddishya sarveShAM chakAra vidivattadA.. 17-1-11 <span class="RSN">(98327)</span>
dvaipAyanaM nAradaM cha mArkaNDeyaM tapodhanam.
bhAradvAjaM yAj~navalkyaM harimuddishya yatnavAn.
abhojayatsvAdu bhojyaM kIrtayitvA cha shAr~NgiNaM..  17-1-12 <span class="RSN">(98328)</span>
dadau ratnAni vAsAMsi grAmAnashvAnrathAMstathA.
striyashcha dvijamukhyebhyastadA shatasahasrashaH.. 17-1-13 <span class="RSN">(98329)</span>
kR^ipamabhyarchya cha gurumatha paurapuraskR^itam.
`AhUya bharatashreShTha saMniveshyAsane tadA.'
shiShyaM parikShitaM tasmai tadau bharatasattamaH..  17-1-14 <span class="RSN">(98330)</span>
tatastu prakR^itIH sarvAH samAnAyya yudhiShThiraH.
sarvamAchaShTa rAjarShikIrShitamathAtmanaH.. 17-1-15 <span class="RSN">(98331)</span>
te shrutvaiva vachastasya paurajAnapadA janAH.
bhR^ishamudvigramanaso nAbhyanandanta tadvachaH.. 17-1-16 <span class="RSN">(98332)</span>
naivaM kartavyamiti te tadochustaM janAdhipam.
na cha rAjA tathA.akArShItkAlaparyAyadharmivit.. 17-1-17 <span class="RSN">(98333)</span>
tato.anumAnya dharmAtmA paurajAnapadaM janam.
gamanAya matiM chakre kR^iShNasya gamanAdapi.. 17-1-18 <span class="RSN">(98334)</span>
`vartamAne vivAde tu vAstuvikrayiNaM prati.
dhanechChA yugapatprAptA kShetratasvAmibhUbhR^itAm.. 17-1-19 <span class="RSN">(98335)</span>
prAptaM kaliyugaM j~nAtvA sahadevo hasanniva.
rAj~nastu kathayAmAsa dharmo naShTastu sa~NkaraH.. 17-1-20 <span class="RSN">(98336)</span>
shrutvA tu durmanA rAjA paryAptaM jIvanaM mama.'
iti sma rAjA kauravyo dharmaputro yudhiShThiraH.
utsR^ijyAbharaNAnya~NgAjjagR^ihe valkalAnyuta..  17-1-21 <span class="RSN">(98337)</span>
bhImArjunayamAshchaiva draupadI cha yashasvinI.
tathaiva jagR^ihuH sarve valkalAni narAdhipa.. 17-1-22 <span class="RSN">(98338)</span>
vidhivatkArayitveShTiM naiShThikIM bharatarShabha.
samutsR^ijyApsu sarve.agnInpratasthurnarapu~NgavAH.. 17-1-23 <span class="RSN">(98339)</span>
tataH praruruduH sarvAH striMyo dR^iShTvA narottamAn.
prasthitAndraupadIShaShThAnpurA dyUtajitAnyathA.. 17-1-24 <span class="RSN">(98340)</span>
harSho.abhavachcha sarveShAM bhrAtR^INAM gamanaM prati.
yudhiShThiramataM j~nAtvA vR^iShNikShayamavekShya cha.  17-1-25 <span class="RSN">(98341)</span>
bhrAtaraH pa~ncha kR^iShNA cha ShaShThI shvA chaiva saptamaH.
AtmanA saptamo rAjA niryayau gajasAhvayAt.
paurairanugato dUraM sarvairantaHpuraistathA..  17-1-26 <span class="RSN">(98342)</span>
na chainamashakatkashchinnivartasveti bhAShitum.
nyavartanta tataH sarve narA nagaravAsinaH.. 17-1-27 <span class="RSN">(98343)</span>
kR^ipaprabhR^itayashchaiva yuyutsuM paryavArayan.
vivesha ga~NgAM kauravya ulUpI bhujagAtmajA.. 17-1-28 <span class="RSN">(98344)</span>
chitrA~NgadA yayau chApi maNalUrapuraM prati.
shiShTAH parikShitaM tvanyA mAtaraH paryavArayan.. 17-1-29 <span class="RSN">(98345)</span>
pANDavAshcha mahAtmAno draupadI cha yashasvinI.
kR^itopavAsAH kauravya prayayuH prA~NmukhAstataH.. 17-1-30 <span class="RSN">(98346)</span>
yogayuktA mahAtmAnastyAgadharmamupeyuShaH.
abhijagmurbahUndesAnsaritaH sAgarAMstathA.. 17-1-31 <span class="RSN">(98347)</span>
yudhiShThiro yayAvagre bhImastu tadanantaram.
arjunastasya chAnveva yamau chApi yathAkramama.. 17-1-32 <span class="RSN">(98348)</span>
pR^iShThatastu varArohA shyAmA padmadalekShaNA.
draupadI yoShitAMshreShThA yayau bharatasattama.  17-1-33 <span class="RSN">(98349)</span>
shvA chaivAnuyAyAvekaH prasthitAnpANDavAnvanam.
krameNi te yayurvIrA lauhityaM salilArNavam.. 17-1-34 <span class="RSN">(98350)</span>
gANDIvaM tu dhanurdivyaM na mumocha dhanaMjayaH.
ratnalobhAnmahArAja te chAkShayye maheShudhI.. 17-1-35 <span class="RSN">(98351)</span>
agniM te dadR^ishustatra sthitaM shailamivAgrataH.
mArgamAvR^itya tiShThantaM sAkShAtpuruShavigraham.. 17-1-36 <span class="RSN">(98352)</span>
tato devaH sa saptArchiH pANDavAnidamabravIt.
bhobho pANDusutA vIrAH pAvakaM mAM nibodhata.. 17-1-37 <span class="RSN">(98353)</span>
yudhiShThira mahAbAho bhImasena paraMtapa.
arjunAshvisutau vIrau nibodhata vacho mama.. 17-1-38 <span class="RSN">(98354)</span>
ahamagniH kurushreShThA mayA dagdhaM cha khANDavam.
arjunasya prabhAvena tathA nArAyaNasya cha.. 17-1-39 <span class="RSN">(98355)</span>
ayaM vaH phalguno bhrAtA gANDIvaM paramAyudham.
parityajya vane yAtu nAnenArthosti kashchana.. 17-1-40 <span class="RSN">(98356)</span>
chakraratnaM tu yatkR^iShNe sthitamAsInmahAtmani.
gataM tachcha punarhaste kAlenaiShyati tasya ha.. 17-1-41 <span class="RSN">(98357)</span>
varuNAdAhR^itaM pUrvaM mayaitatpArthakAraNAt.
gANDIvaM dhanuShAM shreShThaM varuNAyaiva dIyatAm.. 17-1-42 <span class="RSN">(98358)</span>
tataste bhrAtaraH sarve dhanaMjayamachodayan.
sa jale prAkShipachchaitattathA.akShayye maheShudhI.. 17-1-43 <span class="RSN">(98359)</span>
tato.agnirbharatashreShTha tatraivAntaradhIyata.
yayuscha pANDavA vIrAstataste dakShiNAmukhAH.. 17-1-44 <span class="RSN">(98360)</span>
tataste tUttareNaiva tIreNa lavaNAMbhasaH.
jagmurbharatashArdUla dishaM dakShiNapashchimAm.. 17-1-45 <span class="RSN">(98361)</span>
tataH punaH samAvR^ittAH pashchimAM dishameva te.
dadR^ishurdvArakAM chApi sAgareNa pariplutAm.. 17-1-46 <span class="RSN">(98362)</span>
udIchIM punarAvR^ittya yayurbharatasattamAH.
prAdakShiNyaM chikIrShantaH pR^ithivyA yogadharmiNaH.. .. 17-1-47 <span class="RSN">(98363)</span>
 <span>
iti shrImanmahAbhArate mahAprasthAnikaparvaNi prathamo.adhyAyaH.. 1 ..
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-1-2 prasthAne svargaM gantuM gR^ihAnniHsaraNe.. 7-1-3 pAshaM tatkR^itamAkarShaM maraNamitiyAvat. tadahaM manye a~NgIkaromi. tvamapyetaddraShTumAlochitum.. 7-1-5 kAlaH kAla iti nityArthe dvitvam. aparihAryaH kAlo mR^ityuH so.adyaivAstu kiM chireNetyAshayaH.. 7-1-6 dharmakAmyayA pravajannatUdvegena. paridadau tadadhInaM kR^itavAn. tasyAbhiSheke.anadhikArAt.. 7-1-7 svarAjye hAstinapure.. 7-1-9 adharme parikShidvajrayorbAlayorarakShaNaje. mahAprasthAnamiyaM mA kuryAditi bhAvaH.. 7-1-13 striyo dAsIH.. 7-1-18 anumAnyAnumatipradaM kR^itvA.. 7-1-23 naiShThikIM pAryantikIM utsargeShTimityarthaH. AtmanyagnInsamAropyApsvagnInutsR^ijyeti j~neyam.. 7-1-29 anyA yudhiShThirAdInAM bhAryAH shra_utasomAdInAM mAtaraH.. 7-1-34 lauhityaM udayAchalaprAntasthaM samudrama.. 7-1-40 anena gANDIvena. arthaH prayojanam.. 7-1-41 kAlena avatArAntare..
</span>

</span>
</div>
<h6 class="accordion-header">
mahAprasthAnikaparva - adhyAya 002</h6>
<div class="accordion-content">
<h3>.. shrIH ..</h3>
<h2>
17.2. adhyAyaH 002
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
merugiriMprati gachChantaM yudhiShThiraM jyeShThyakramAdanugachChatsu daupadyAdiShu yogabhraMshAtkrameNa bhUmau nipatatsu bhImaprashnAttaM prati yudhiShThireNa teShAM patane hetukathanam.. 1 .. tathA tataH shunA kevalamanugamyamAnena satA purogamanam.. 2 ..
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-2-1x"
name="mahAprasthAnika-17-2-1x"><!--anchor--></a>vaishampAyana uvAcha.
</span>
tataste niyatAtmAna udIchIM dishamAsthitAH.
dadR^ishuryogayuktAshcha himavantaM mahAgirim.. 17-2-1 <span class="RSN">(98364)</span>
taM chApyatikramantaste dadR^ishurvAlukArNavam.
avaikShanta mahAshailaM meruM shikhariNAM varam.. 17-2-2 <span class="RSN">(98365)</span>
teShAM tu gachChatAM shIghraM sarveShAM yogadhArmiNAm.
yAj~nasenI bhraShTayogA nipapAta mahItale.. 17-2-3 <span class="RSN">(98366)</span>
tAM tu prapatitAM dR^iShTvA bhImaseno mahAbalaH.
uvAcha dharmarAjAnaM yAj~nasenImavekShya ha.. 17-2-4 <span class="RSN">(98367)</span>
nAdharmashcharitaH kashchidrAjaputryA paraMtapa.
kAraNaM kiMnu tadbrUhi yatkR^iShNA patitA bhuvi.. 17-2-5 <span class="RSN">(98368)</span>
<span class="speak">yudhiShThira uvAcha. 17-2-6x <span class="RSN">(8077)</span> </span>
pakShapAto mahAnasyA visheSheNa dhanaMjaye.
tasyaitatphalamadyaiShA bhu~Nkte puruShasattama.. 17-2-6 <span class="RSN">(98369)</span>
<span class="speak">vaishampAyana uvAcha. 17-2-7x <span class="RSN">(8078)</span> </span>
evamuktvA.anavekShyainAM yayau bharatasattamaH.
samAdhAya mano dhImAndharmAtmA puruSharShabhaH.. 17-2-7 <span class="RSN">(98370)</span>
sahadevastato vidvAnnipapAta mahItale.
taM chApi patitaM dR^iShTvA bhImo rAjAnamabravIt.. 17-2-8 <span class="RSN">(98371)</span>
yo.ayamasmAsu sarveShu shushrUShuranahaMkR^itaH.
soyaM mAdravatIputraH kasmAnnipatito bhuvi.. 17-2-9 <span class="RSN">(98372)</span>
<span class="speak">yudhiShThira uvAcha. 17-2-10x <span class="RSN">(8079)</span> </span>
AtmanaH sadR^ishaM prAj~naM naiSho.amanyata ka~nchana.
tena doSheNa patito vidvAneSha nR^ipAtmajaH.. 17-2-10 <span class="RSN">(98373)</span>
<span class="speak">vaishampAyana uvAcha. 17-2-11x <span class="RSN">(8080)</span> </span>
ityuktvA taM samutsR^ijya sahadevaM yayau tadA.
bhrAtR^ibhiH saha kaunteyaH shunA chaiva yudhiShThiraH.. 17-2-11 <span class="RSN">(98374)</span>
kR^iShNaM nipatitAM dR^iShTvA sahadevaM cha pANDavam.
Arto bandhupriyaH shUro nakulo nipapAta ha.. 17-2-12 <span class="RSN">(98375)</span>
tasminnipatite vIre nakule chArudarshane.
punareva tadA bhImo rAjAnamidamabravIt.. 17-2-13 <span class="RSN">(98376)</span>
yo.ayamakShatadharmAtmA bhrAtA vachanakArakaH.
rUpeNApratimo loke nakulaH patito bhuvi.. 17-2-14 <span class="RSN">(98377)</span>
ityukto bhImasenena pratyuvAcha yudhiShThiraH.
nakulaM prati dharmAtmA sarvabuddhimatAMvaraH.. 17-2-15 <span class="RSN">(98378)</span>
rUpeNi matsamo nAsti kashchidityasya darshanam.
adhikashchAhamevaika ityasya manasi sthitam.. 17-2-16 <span class="RSN">(98379)</span>
nakulaH patitastasmAdAgachCha tvaM vR^ikodara.
yasya yadvihitaM vIra so.avashyaM tadupAshnute.. 17-2-17 <span class="RSN">(98380)</span>
tAMstu prapatitAndR^iShTvA pANDavaH shvetavAhanaH.
papAta shokasaMtaptastatonu paravIrahA.. 17-2-18 <span class="RSN">(98381)</span>
tasmiMstu puruShavyAghre patite shakratejasi.
mriyamANe durAdharShe bhImo rAjAnamabravIt.. 17-2-19 <span class="RSN">(98382)</span>
anR^itaM na smarAmyasya svaireShvapi mahAtmanaH.
atha kasya vikAro.ayaM yenAyaM patito bhuvi.. 17-2-20 <span class="RSN">(98383)</span>
<span class="speak">yudhiShThira uvAcha. 17-2-21x <span class="RSN">(8081)</span> </span>
ekohaM nirdaheyaM vai shatrUnityarjuno.abravIt.
na cha tatkR^itavAneSha shUramAnI tatopatat.. 17-2-21 <span class="RSN">(98384)</span>
avamene dhanurgrAhAneSha sarvAMshcha phalgunaH.
tathA chaitanna tu tathA kartavyaM bhUtimichChatA.. 17-2-22 <span class="RSN">(98385)</span>
<span class="speak">vaishampAyana uvAcha. 17-2-23x <span class="RSN">(8082)</span> </span>
ityuktvA prasthito rAjA bhImotha nipapAta ha.
patitashchAbravIdbhImo dharmarAjaM yudhiShThiram.. 17-2-23 <span class="RSN">(98386)</span>
bhobho rAjannavekShasva patitohaM priyastava.
kiMnimittaM cha patanaM brUhi me yadi vettha ha.. 17-2-24 <span class="RSN">(98387)</span>
<span class="speak">yudhiShThira uvAcha. 17-2-25x <span class="RSN">(8083)</span> </span>
atibhuktaM cha bhavatA prANena cha vikatthase.
anavekShya paraM pArtha tenAsi patitaH kShitau.. 17-2-25 <span class="RSN">(98388)</span>
ityuktvA taM mahAbAhurjagAmAnavalokayan.
shvApyekonuyayau yaste bahushaH kIrtito mayA.. .. 17-2-26 <span class="RSN">(98389)</span>
 <span>
iti shrImanmahAbhArate mahAprasthAnikaparvaNi dvitIyo.adhyAyaH.. 2 ..
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-2-1 tato diktrayapradakShiNIkaraNAnantaram. yogayuktAH samAhitamanasaH.. 7-2-3 bhraShTayogA dhyAnAt skhalitamAnasA.. 7-2-7 anavekShya svargAntarAyarUpaH sneho mAbhUditi bhAvaH..
</span>

</span>
</div>
<h6 class="accordion-header">
mahAprasthAnikaparva - adhyAya 003</h6>
<div class="accordion-content">
<h3>.. shrIH ..</h3>
<h2>
17.3. adhyAyaH 003
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
shunA saha gachChantaM yudhiShThiraM prati indreNa svargagamanAya nijaratArohaNachodanA.. 1 .. yudhiShThire shunA vinA rathArohaNamarochayamAne yamena nijasvarUpaprakAshanena tatprashaMsanam.. 2 .. tato yamendrAdibhI rathena svargaM prApitena yudhiShThireNa tatra bhImAdyadarshanAdindraMprati bhrAtrAdInvinA svasya svargepyanabhiruchikathanapUrvakaM tatsamIpagamanechChAnivedanam.. 3 ..
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-3-1x"
name="mahAprasthAnika-17-3-1x"><!--anchor--></a>vaishampAyana uvAcha.
</span>
tataH sannAdaya~nshakro divaM bhUmiM cha sarvashaH.
rathenopayayau pArthamArohetyabravIchcha tam.. 17-3-1 <span class="RSN">(98390)</span>
svabhrAtR^InpatitAndR^iShTvA dharmarAjo yudhiShThiraH.
abravIchChokasaMtaptaH sahasrAkShamidaM vachaH.. 17-3-2 <span class="RSN">(98391)</span>
bhrAtaraH patitA me.atra gachCheyuste mayA saha.
na vinA bhrAtR^ibhiH svargamichChe gantuM sureshvara.. 17-3-3 <span class="RSN">(98392)</span>
sukumArI sukhArhA cha rAjaputrI puraMdara.
sA.asmAbhiH saha gachCheta tadbhavAnanumanyatAm.. 17-3-4 <span class="RSN">(98393)</span>
<span class="speak">shakra uvAcha. 17-3-5x <span class="RSN">(8084)</span> </span>
bhrAtR^IndrakShyasi svarge tvamagratastridivaM gatAn.
kR^iShNayA sahitAnsarvAnmA shucho bharatarShabha.. 17-3-5 <span class="RSN">(98394)</span>
nikShipya mAnuShaM dehaM gatAste bharatarShabha.
anena tvaM sharIreNa svargaM gantA na saMshayaH.. 17-3-6 <span class="RSN">(98395)</span>
<span class="speak">yudhiShThira uvAcha. 17-3-7x <span class="RSN">(8085)</span> </span>
ayaM shvA bhUtabhavyesha bhakto mAM nityameva ha.
sa gachCheta mayA sArdhamAnR^ishaMsyA hi me matiH.. 17-3-7 <span class="RSN">(98396)</span>
<span class="speak">shakra uvAcha. 17-3-8x <span class="RSN">(8086)</span> </span>
amartyatvaM matsamatvaM cha rAja-
~nshriyaM kR^itsnAM mahatIM chaiva siddhim.
saMprAptodya svargasukhAni cha tvaM
tyaja shvAnaM nAtra nR^ishaMsamasti..  17-3-8 <span class="RSN">(98397)</span>
<span class="speak">yudhiShThira uvAcha. 17-3-9x <span class="RSN">(8087)</span> </span>
anAryamAryeNi sahasranetra
shakyaM kartuM duShkarametadArya.
mA me shriyA sa~NgamanaM tayA.astu
yasyAH kR^ite bhaktajanaM tyajeyam..  17-3-9 <span class="RSN">(98398)</span>
<span class="speak">indra uvAcha. 17-3-10x <span class="RSN">(8088)</span> </span>
svarge loke shvavatAM nAsti dhiShNya-
miShTApUrtaM krodhavashA haranti.
tato vichAryi kriyatAM dharmarAja
tyaja shvAnaM nAtra nR^ishaMsamasti.  17-3-10 <span class="RSN">(98399)</span>
<span class="speak">yudhiShThira uvAcha. 17-3-11x <span class="RSN">(8089)</span> </span>
bhaktatyAgaM prAhuratyantapApaM
tulyaM loke brahmavadhyAkR^itena.
tasmAnnAhaM jAtu katha~nchanAdya
tyakShyAmyenaM svasukhArthI mahendraH..  17-3-11 <span class="RSN">(98400)</span>
bhItaM bhaktaM nAnyadastIti chArtaM
prAptaM kShINaM rakShaNe prANalipsum.
prANatyAgAdapyahaM naiva moktuM
yateyaM vai nityametadvrataM me..  17-3-12 <span class="RSN">(98401)</span>
<span class="speak">indra uvAcha. 17-3-13x <span class="RSN">(8090)</span> </span>
shunA dR^iShTaM krodhavashA haranti
yaddattamiShTaM vivR^itamatho hutaM cha.
tasmAchChunastyAgamimaM kuruShva
shunastyAgAtprApsyase devalokam..  17-3-13 <span class="RSN">(98402)</span>
tyaktvA bhrAtR^IndayitAM chApi kR^iShNAM
prApto lokaH karmaNA svena vIra.
shvAnaM chainaM na tyajase kathaM nu
tyAgaM kR^itsnaM chAsthito muhyase.adya..  17-3-14 <span class="RSN">(98403)</span>
<span class="speak">yudhiShThira uvAcha. 17-3-15x <span class="RSN">(8091)</span> </span>
na vidyate saMdhirathApi vigraho
mR^itairmartyairiti lokeShu niShThA.
na te mayA jIvayituM hi shakyA-
statastyAgasteShu kR^ito na jIvatAm..  17-3-15 <span class="RSN">(98404)</span>
pratipradAnaM sharaNAgatasya
striyA vadho brAhmaNasvApahAraH.
mitradrohastAni chatvAri shakra
bhaktatyAgashchaiva samo mato me..  17-3-16 <span class="RSN">(98405)</span>
<span class="speak">vaishampAyana uvAcha. 17-3-17x <span class="RSN">(8092)</span> </span>
taddharmarAjasya vacho nishamya
dharmasvarUpI bhagavAnuvAcha.
yudhiShThiraM prItiyukto narendraM
shlakShNairvAkyaiH saMstavasaMprayuktaiH..  17-3-17 <span class="RSN">(98406)</span>
abhijAtosi rAjendra piturvR^ittena medhayA.
anukrosheni chAnena sarvabhUteShu bhArata.. 17-3-18 <span class="RSN">(98407)</span>
purA dvaitavane chAsi mayA putra parIkShitaH.
pAnIyArthe parAkrAntA yatra te bhrAtaro hatAH.. 17-3-19 <span class="RSN">(98408)</span>
bhImArjunau parityajya yatra tvaM bhrAtarAvubhau.
mAtroH sAmyamabhIpsanvai nakulaM jIvamichChasi.. 17-3-20 <span class="RSN">(98409)</span>
ayaM shvA bhakta ityevaM tyakto devarathastvayA.
tasmAtsvarge na te tulyaH kashchidasti narAdhipaH.. 17-3-21 <span class="RSN">(98410)</span>
atastavAkShayA lokAH svasharIreNa bhArata.
prAptosi bharatashreShTha divyAM gatimanuttamAm.. 17-3-22 <span class="RSN">(98411)</span>
<span class="speak">vaishampAyana uvAcha. 17-3-23x <span class="RSN">(8093)</span> </span>
tato dharmashcha shakrashcha marutashchAshvinAvapi.
devA devarShayashchaiva rathamAropya pANDavam.. 17-3-23 <span class="RSN">(98412)</span>
prayayuH svairvimAnaiste siddhAH kAmavihAriNaH.
sarve virajasaH puNyAH puNyavAgbuddhikarmiNaH.. 17-3-24 <span class="RSN">(98413)</span>
sa taM rathaM samAsthAya rAjA kurukulodvahaH.
UrdhvamAchakrame shIghraM tejasA.a.avR^ityarodasI.. 17-3-25 <span class="RSN">(98414)</span>
tato devanikAyyastho nAradaH sarvalokavit.
uvAchochchaistadA vAkyaM bR^ihadvAdI bR^ihattapAH.. 17-3-26 <span class="RSN">(98415)</span>
ye.api rAjarShayaH pUrve te chApi samupasthitAH.
kIti prachChAdya teShAM vai kururAjo.adhitiShThati.. 17-3-27 <span class="RSN">(98416)</span>
lokAnAvR^itya yashasA tejasA vR^ittasaMpadA.
svasharIreNa samprAptaM nAnyaM shushrama pANDavAt.. 17-3-28 <span class="RSN">(98417)</span>
tejAMsi yAni dR^iShTAni bhUmiShThena tvayA vibho.
veshmAni bhuvi devAnAM pashyAmUni sahasrashaH.. 17-3-29 <span class="RSN">(98418)</span>
nAradasya vachaH shrutvA rAjA vachanamabravIt.
bhrAtR^InapashyandharmAtmA svapakShAMshchaiva pArthivAn.. 17-3-30 <span class="RSN">(98419)</span>
shubhaM vA yadi vA pApaM bhrAtR^INAM sthAnamadya me.
tadeva prAptumichChAmi lokAnyAnna kAmaye.. 17-3-31 <span class="RSN">(98420)</span>
rAj~nastu vachanaM shrutvA devarAjaH puraMdaraH.
AnR^ishaMsyasamAyuktaM pratyuvAcha yudhiShThiram.. 17-3-32 <span class="RSN">(98421)</span>
sthAne.asminvasa rAjendra karmabhirnirjite shubhaiH.
kiM tvaM mAnuShyakaM snehamadyApi parikarShasi.. 17-3-33 <span class="RSN">(98422)</span>
siddhiM prAptosi paramAM yatA nAnyaH pumAnkvachit.
naiva te bhrAtaraH sthAnaM samprAptAH kurunandana.. 17-3-34 <span class="RSN">(98423)</span>
adyApi mAnuSho bhAvaH spR^ishate tvAM narAdhipa.
svargo.ayaM pashya devarShInsiddhAMshcha tridivAlayAn.. 17-3-35 <span class="RSN">(98424)</span>
yudhiShThirastu devendramevaMvAdinamIshvaram.
punarevAbravIddhImAnidaM vachanamarthavat.. 17-3-36 <span class="RSN">(98425)</span>
tairvinA notsahe vastumiha daityanibarhaNa.
gantumichChAmi tatrAhaM yatra me bhrAtaro gatAH.. 17-3-37 <span class="RSN">(98426)</span>
yatra sA bR^ihatI shyAmA buddhisattvaguNAnvitA.
draupadI yoShitAMshreShThA yatra chaiva sutA mama.. .. 17-3-38 <span class="RSN">(98427)</span>
 <span>
iti shrImanmahAbhArate mahAprasthAnikaparvaNi tR^itIyo.adhyAyaH.. 3 .. mahAprasthAnikaM parvaM samAptam.. 17 .. </span>
<center>------------</center>
<span class="notes"> ataH paraM svargArohaNaparvaH tasyAyamAdyaH shlokaH. janamejaya uvAcha. svargaM triviShTapaM prApya mama pUrvapitAmahAH. pANDavA dhArtarAShTrAshcha kAni sthAnAni bhejire.. 1 .. idaM mahAprasthAnikaM parva kuMbhaghoNasyena TI.Ar. kR^iShNamAchAryeNa TI.Ar. vyAsAchAryeNa cha mumbayyAM nirNayasAgaramudrAyantre mudrApitam. shakAbdAH 1832 sana 1910.
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
17-3-8 aspR^ishyasya saMtyAga nR^ishaMsaM nirdayatvaM nAsti.. 17-3-10 shvavatAmashuchitvAddhiShNyaM sthAnaM svarge nAsti. krodhavashA nAma devagaNA ashucheriShTApUrtaphalaM ghnanti.. 17-3-18 abhijAtosi kulInosi. pituH pANDoH.. 17-3-26 nikAyyastho nivAsasthaH.. 17-3-27 samupasthitAH smR^itiviShayAH santi.. 17-3-31 yadeva bhrAtR^INAM sthAnaM prAptumichChAmi.. 31
</span>
</div>
</div>

</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>