<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
	<meta http-equiv="content-type" content="text/html; charset=utf-8" />
<META name="keywords"    content="संस्कृत, महाभारत, महाभारतं, कुरुक्षेत्र, भीष्म, युधिष्ठिर, अर्जुन, श्रीकृष्ण, नकुल, सहदेव, पाण्डु , भीम, द्रौपदी, कुन्ती , विदुर, वैशम्पायन, व्यास   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>महाभारत - पर्व १७ - महाप्रस्थानिकपर्व  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - महाभारतम्" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition</h2>
<!--			Start Accordion 		-->
<div id="accordion-container">
<h2>
17. महाप्रस्थानिकपर्व
</h2>
<h6 class="accordion-header">
महाप्रस्थानिकपर्व - अध्याय 001</h6>
<div class="accordion-content">
<h3>॥ श्रीः ॥</h3>
<h2>
17.1. अध्यायः 001
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
भ्रातृभिर्द्रौपद्या च सह स्वर्गे जिगमिषुणा युधिष्ठिरेण युयुत्सौ राज्यभारनिवेशनपूर्वकं परिक्षितो राज्येऽभिषेचनम्॥ 1 ॥ तथा कृच्छ्रात्पौरानुमतिसंपादनेन वल्कलधारणादिपूर्वकं शुना सह गृहात्प्रस्थानम्॥ 2 ॥ अर्जुनेन मध्येमार्गमग्निवचसा सनिषङ्गस्य गाण्डीवस्य वरुणोद्देशेन समुद्रे प्रक्षेपणम्॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-1-1x"
name="mahAprasthAnika-17-1-1x"><!--anchor--></a>श्रीवेदव्यासाय नमः।
</span>
नारायणं नमस्कृत्य नरं चैव नरोत्तमम्।
देवीं सरस्वतीं व्यासं ततो जयमुदीरयेत्॥ 17-1-1 <span class="RSN">(98316)</span>
<span class="speak">जनमेजय उवाच। 17-1-1x <span class="RSN">(8075)</span> </span>
एवं वृष्ण्यन्धककुले श्रुत्वा मौसलमाहवम्।
पाण्डवाः किमकुर्वन्त तथा कृष्णे दिवं गते॥ 17-1-1 <span class="RSN">(98317)</span>
<span class="speak">वैशम्पायन उवाच। 17-1-2x <span class="RSN">(8076)</span> </span>
श्रुत्वैवं कौरवो राजा वृष्णीनां कदनं महत्।
प्रस्थाने मतिमाधाय वाक्यमर्जुनमब्रवीत्॥ 17-1-2 <span class="RSN">(98318)</span>
कालः पचति भतानि सर्वाण्येव महामते।
कालपाशमहं मन्ये त्वमपि द्रष्टुमर्हसि॥ 17-1-3 <span class="RSN">(98319)</span>
इत्युक्तः स तु कौन्तेयः कालः काल इति ब्रुवन्।
अन्वपद्यत तद्वाक्यं भ्रातुर्ज्येष्ठस्य धीमतः॥ 17-1-4 <span class="RSN">(98320)</span>
अर्जुनस्य मतं ज्ञात्वा भीमसेनो यमौ तथा।
अन्वपद्यन्त तद्वाक्यं यदुक्तं सव्यसाचिना॥ 17-1-5 <span class="RSN">(98321)</span>
ततो युयुत्सुमानाय्य प्रव्रजन्धर्मकाम्यया।
राज्यं परिददौ सर्वं वैश्यापुत्रे युधिष्ठिरः॥ 17-1-6 <span class="RSN">(98322)</span>
अभिंषिच्य स्वराज्ये च राजानं च परिक्षितम्।
दुःखार्तश्चाब्रवीद्राजा सुभद्रां पाण्डवाग्रजः॥ 17-1-7 <span class="RSN">(98323)</span>
एष पुत्रस्य पुत्रस्ते कुरुराजो भविष्यति।
यदूनां परिशेषश्च वज्रो राजा कृतश्च ह॥ 17-1-8 <span class="RSN">(98324)</span>
परिक्षिद्धास्तिनपुरे शक्रप्रस्थे च यादवः।
वज्रो राजा त्वया रक्ष्यो मा चाधर्मे मनः कृथाः॥ 17-1-9 <span class="RSN">(98325)</span>
इत्युक्त्वा धर्मराजाः स वासुदेवस्य धीमतः।
मातुलस्य च वृद्धस्य रामदीनां तथैव च॥ 17-1-10 <span class="RSN">(98326)</span>
भ्रातृभिः सह धर्मात्मा कृत्वोदकमतन्द्रितः।
श्राद्धान्यद्दिश्य सर्वेषां चकार विदिवत्तदा॥ 17-1-11 <span class="RSN">(98327)</span>
द्वैपायनं नारदं च मार्कण्डेयं तपोधनम्।
भारद्वाजं याज्ञवल्क्यं हरिमुद्दिश्य यत्नवान्।
अभोजयत्स्वादु भोज्यं कीर्तयित्वा च शार्ङ्गिणं॥  17-1-12 <span class="RSN">(98328)</span>
ददौ रत्नानि वासांसि ग्रामानश्वान्रथांस्तथा।
स्त्रियश्च द्विजमुख्येभ्यस्तदा शतसहस्रशः॥ 17-1-13 <span class="RSN">(98329)</span>
कृपमभ्यर्च्य च गुरुमथ पौरपुरस्कृतम्।
`आहूय भरतश्रेष्ठ संनिवेश्यासने तदा।'
शिष्यं परिक्षितं तस्मै तदौ भरतसत्तमः॥  17-1-14 <span class="RSN">(98330)</span>
ततस्तु प्रकृतीः सर्वाः समानाय्य युधिष्ठिरः।
सर्वमाचष्ट राजर्षिकीर्षितमथात्मनः॥ 17-1-15 <span class="RSN">(98331)</span>
ते श्रुत्वैव वचस्तस्य पौरजानपदा जनाः।
भृशमुद्विग्रमनसो नाभ्यनन्दन्त तद्वचः॥ 17-1-16 <span class="RSN">(98332)</span>
नैवं कर्तव्यमिति ते तदोचुस्तं जनाधिपम्।
न च राजा तथाऽकार्षीत्कालपर्यायधर्मिवित्॥ 17-1-17 <span class="RSN">(98333)</span>
ततोऽनुमान्य धर्मात्मा पौरजानपदं जनम्।
गमनाय मतिं चक्रे कृष्णस्य गमनादपि॥ 17-1-18 <span class="RSN">(98334)</span>
`वर्तमाने विवादे तु वास्तुविक्रयिणं प्रति।
धनेच्छा युगपत्प्राप्ता क्षेत्रतस्वामिभूभृताम्॥ 17-1-19 <span class="RSN">(98335)</span>
प्राप्तं कलियुगं ज्ञात्वा सहदेवो हसन्निव।
राज्ञस्तु कथयामास धर्मो नष्टस्तु सङ्करः॥ 17-1-20 <span class="RSN">(98336)</span>
श्रुत्वा तु दुर्मना राजा पर्याप्तं जीवनं मम।'
इति स्म राजा कौरव्यो धर्मपुत्रो युधिष्ठिरः।
उत्सृज्याभरणान्यङ्गाज्जगृहे वल्कलान्युत॥  17-1-21 <span class="RSN">(98337)</span>
भीमार्जुनयमाश्चैव द्रौपदी च यशस्विनी।
तथैव जगृहुः सर्वे वल्कलानि नराधिप॥ 17-1-22 <span class="RSN">(98338)</span>
विधिवत्कारयित्वेष्टिं नैष्ठिकीं भरतर्षभ।
समुत्सृज्याप्सु सर्वेऽग्नीन्प्रतस्थुर्नरपुङ्गवाः॥ 17-1-23 <span class="RSN">(98339)</span>
ततः प्ररुरुदुः सर्वाः स्त्रिंयो दृष्ट्वा नरोत्तमान्।
प्रस्थितान्द्रौपदीषष्ठान्पुरा द्यूतजितान्यथा॥ 17-1-24 <span class="RSN">(98340)</span>
हर्षोऽभवच्च सर्वेषां भ्रातॄणां गमनं प्रति।
युधिष्ठिरमतं ज्ञात्वा वृष्णिक्षयमवेक्ष्य च।  17-1-25 <span class="RSN">(98341)</span>
भ्रातरः पञ्च कृष्णा च षष्ठी श्वा चैव सप्तमः।
आत्मना सप्तमो राजा निर्ययौ गजसाह्वयात्।
पौरैरनुगतो दूरं सर्वैरन्तःपुरैस्तथा॥  17-1-26 <span class="RSN">(98342)</span>
न चैनमशकत्कश्चिन्निवर्तस्वेति भाषितुम्।
न्यवर्तन्त ततः सर्वे नरा नगरवासिनः॥ 17-1-27 <span class="RSN">(98343)</span>
कृपप्रभृतयश्चैव युयुत्सुं पर्यवारयन्।
विवेश गङ्गां कौरव्य उलूपी भुजगात्मजा॥ 17-1-28 <span class="RSN">(98344)</span>
चित्राङ्गदा ययौ चापि मणलूरपुरं प्रति।
शिष्टाः परिक्षितं त्वन्या मातरः पर्यवारयन्॥ 17-1-29 <span class="RSN">(98345)</span>
पाण्डवाश्च महात्मानो द्रौपदी च यशस्विनी।
कृतोपवासाः कौरव्य प्रययुः प्राङ्मुखास्ततः॥ 17-1-30 <span class="RSN">(98346)</span>
योगयुक्ता महात्मानस्त्यागधर्ममुपेयुषः।
अभिजग्मुर्बहून्देसान्सरितः सागरांस्तथा॥ 17-1-31 <span class="RSN">(98347)</span>
युधिष्ठिरो ययावग्रे भीमस्तु तदनन्तरम्।
अर्जुनस्तस्य चान्वेव यमौ चापि यथाक्रमम॥ 17-1-32 <span class="RSN">(98348)</span>
पृष्ठतस्तु वरारोहा श्यामा पद्मदलेक्षणा।
द्रौपदी योषितांश्रेष्ठा ययौ भरतसत्तम।  17-1-33 <span class="RSN">(98349)</span>
श्वा चैवानुयायावेकः प्रस्थितान्पाण्डवान्वनम्।
क्रमेणि ते ययुर्वीरा लौहित्यं सलिलार्णवम्॥ 17-1-34 <span class="RSN">(98350)</span>
गाण्डीवं तु धनुर्दिव्यं न मुमोच धनंजयः।
रत्नलोभान्महाराज ते चाक्षय्ये महेषुधी॥ 17-1-35 <span class="RSN">(98351)</span>
अग्निं ते ददृशुस्तत्र स्थितं शैलमिवाग्रतः।
मार्गमावृत्य तिष्ठन्तं साक्षात्पुरुषविग्रहम्॥ 17-1-36 <span class="RSN">(98352)</span>
ततो देवः स सप्तार्चिः पाण्डवानिदमब्रवीत्।
भोभो पाण्डुसुता वीराः पावकं मां निबोधत॥ 17-1-37 <span class="RSN">(98353)</span>
युधिष्ठिर महाबाहो भीमसेन परंतप।
अर्जुनाश्विसुतौ वीरौ निबोधत वचो मम॥ 17-1-38 <span class="RSN">(98354)</span>
अहमग्निः कुरुश्रेष्ठा मया दग्धं च खाण्डवम्।
अर्जुनस्य प्रभावेन तथा नारायणस्य च॥ 17-1-39 <span class="RSN">(98355)</span>
अयं वः फल्गुनो भ्राता गाण्डीवं परमायुधम्।
परित्यज्य वने यातु नानेनार्थोस्ति कश्चन॥ 17-1-40 <span class="RSN">(98356)</span>
चक्ररत्नं तु यत्कृष्णे स्थितमासीन्महात्मनि।
गतं तच्च पुनर्हस्ते कालेनैष्यति तस्य ह॥ 17-1-41 <span class="RSN">(98357)</span>
वरुणादाहृतं पूर्वं मयैतत्पार्थकारणात्।
गाण्डीवं धनुषां श्रेष्ठं वरुणायैव दीयताम्॥ 17-1-42 <span class="RSN">(98358)</span>
ततस्ते भ्रातरः सर्वे धनंजयमचोदयन्।
स जले प्राक्षिपच्चैतत्तथाऽक्षय्ये महेषुधी॥ 17-1-43 <span class="RSN">(98359)</span>
ततोऽग्निर्भरतश्रेष्ठ तत्रैवान्तरधीयत।
ययुस्च पाण्डवा वीरास्ततस्ते दक्षिणामुखाः॥ 17-1-44 <span class="RSN">(98360)</span>
ततस्ते तूत्तरेणैव तीरेण लवणांभसः।
जग्मुर्भरतशार्दूल दिशं दक्षिणपश्चिमाम्॥ 17-1-45 <span class="RSN">(98361)</span>
ततः पुनः समावृत्ताः पश्चिमां दिशमेव ते।
ददृशुर्द्वारकां चापि सागरेण परिप्लुताम्॥ 17-1-46 <span class="RSN">(98362)</span>
उदीचीं पुनरावृत्त्य ययुर्भरतसत्तमाः।
प्रादक्षिण्यं चिकीर्षन्तः पृथिव्या योगधर्मिणः॥ ॥ 17-1-47 <span class="RSN">(98363)</span>
 <span>
इति श्रीमन्महाभारते महाप्रस्थानिकपर्वणि प्रथमोऽध्यायः॥ 1 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-1-2 प्रस्थाने स्वर्गं गन्तुं गृहान्निःसरणे॥ 7-1-3 पाशं तत्कृतमाकर्षं मरणमितियावत्। तदहं मन्ये अङ्गीकरोमि। त्वमप्येतद्द्रष्टुमालोचितुम्॥ 7-1-5 कालः काल इति नित्यार्थे द्वित्वम्। अपरिहार्यः कालो मृत्युः सोऽद्यैवास्तु किं चिरेणेत्याशयः॥ 7-1-6 धर्मकाम्यया प्रवजन्नतूद्वेगेन। परिददौ तदधीनं कृतवान्। तस्याभिषेकेऽनधिकारात्॥ 7-1-7 स्वराज्ये हास्तिनपुरे॥ 7-1-9 अधर्मे परिक्षिद्वज्रयोर्बालयोररक्षणजे। महाप्रस्थानमियं मा कुर्यादिति भावः॥ 7-1-13 स्त्रियो दासीः॥ 7-1-18 अनुमान्यानुमतिप्रदं कृत्वा॥ 7-1-23 नैष्ठिकीं पार्यन्तिकीं उत्सर्गेष्टिमित्यर्थः। आत्मन्यग्नीन्समारोप्याप्स्वग्नीनुत्सृज्येति ज्ञेयम्॥ 7-1-29 अन्या युधिष्ठिरादीनां भार्याः श्रउतसोमादीनां मातरः॥ 7-1-34 लौहित्यं उदयाचलप्रान्तस्थं समुद्रम॥ 7-1-40 अनेन गाण्डीवेन। अर्थः प्रयोजनम्॥ 7-1-41 कालेन अवतारान्तरे॥
</span>

</span>
</div>
<h6 class="accordion-header">
महाप्रस्थानिकपर्व - अध्याय 002</h6>
<div class="accordion-content">
<h3>॥ श्रीः ॥</h3>
<h2>
17.2. अध्यायः 002
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
मेरुगिरिंप्रति गच्छन्तं युधिष्ठिरं ज्येष्ठ्यक्रमादनुगच्छत्सु दौपद्यादिषु योगभ्रंशात्क्रमेण भूमौ निपतत्सु भीमप्रश्नात्तं प्रति युधिष्ठिरेण तेषां पतने हेतुकथनम्॥ 1 ॥ तथा ततः शुना केवलमनुगम्यमानेन सता पुरोगमनम्॥ 2 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-2-1x"
name="mahAprasthAnika-17-2-1x"><!--anchor--></a>वैशम्पायन उवाच।
</span>
ततस्ते नियतात्मान उदीचीं दिशमास्थिताः।
ददृशुर्योगयुक्ताश्च हिमवन्तं महागिरिम्॥ 17-2-1 <span class="RSN">(98364)</span>
तं चाप्यतिक्रमन्तस्ते ददृशुर्वालुकार्णवम्।
अवैक्षन्त महाशैलं मेरुं शिखरिणां वरम्॥ 17-2-2 <span class="RSN">(98365)</span>
तेषां तु गच्छतां शीघ्रं सर्वेषां योगधार्मिणाम्।
याज्ञसेनी भ्रष्टयोगा निपपात महीतले॥ 17-2-3 <span class="RSN">(98366)</span>
तां तु प्रपतितां दृष्ट्वा भीमसेनो महाबलः।
उवाच धर्मराजानं याज्ञसेनीमवेक्ष्य ह॥ 17-2-4 <span class="RSN">(98367)</span>
नाधर्मश्चरितः कश्चिद्राजपुत्र्या परंतप।
कारणं किंनु तद्ब्रूहि यत्कृष्णा पतिता भुवि॥ 17-2-5 <span class="RSN">(98368)</span>
<span class="speak">युधिष्ठिर उवाच। 17-2-6x <span class="RSN">(8077)</span> </span>
पक्षपातो महानस्या विशेषेण धनंजये।
तस्यैतत्फलमद्यैषा भुङ्क्ते पुरुषसत्तम॥ 17-2-6 <span class="RSN">(98369)</span>
<span class="speak">वैशम्पायन उवाच। 17-2-7x <span class="RSN">(8078)</span> </span>
एवमुक्त्वाऽनवेक्ष्यैनां ययौ भरतसत्तमः।
समाधाय मनो धीमान्धर्मात्मा पुरुषर्षभः॥ 17-2-7 <span class="RSN">(98370)</span>
सहदेवस्ततो विद्वान्निपपात महीतले।
तं चापि पतितं दृष्ट्वा भीमो राजानमब्रवीत्॥ 17-2-8 <span class="RSN">(98371)</span>
योऽयमस्मासु सर्वेषु शुश्रूषुरनहंकृतः।
सोयं माद्रवतीपुत्रः कस्मान्निपतितो भुवि॥ 17-2-9 <span class="RSN">(98372)</span>
<span class="speak">युधिष्ठिर उवाच। 17-2-10x <span class="RSN">(8079)</span> </span>
आत्मनः सदृशं प्राज्ञं नैषोऽमन्यत कञ्चन।
तेन दोषेण पतितो विद्वानेष नृपात्मजः॥ 17-2-10 <span class="RSN">(98373)</span>
<span class="speak">वैशम्पायन उवाच। 17-2-11x <span class="RSN">(8080)</span> </span>
इत्युक्त्वा तं समुत्सृज्य सहदेवं ययौ तदा।
भ्रातृभिः सह कौन्तेयः शुना चैव युधिष्ठिरः॥ 17-2-11 <span class="RSN">(98374)</span>
कृष्णं निपतितां दृष्ट्वा सहदेवं च पाण्डवम्।
आर्तो बन्धुप्रियः शूरो नकुलो निपपात ह॥ 17-2-12 <span class="RSN">(98375)</span>
तस्मिन्निपतिते वीरे नकुले चारुदर्शने।
पुनरेव तदा भीमो राजानमिदमब्रवीत्॥ 17-2-13 <span class="RSN">(98376)</span>
योऽयमक्षतधर्मात्मा भ्राता वचनकारकः।
रूपेणाप्रतिमो लोके नकुलः पतितो भुवि॥ 17-2-14 <span class="RSN">(98377)</span>
इत्युक्तो भीमसेनेन प्रत्युवाच युधिष्ठिरः।
नकुलं प्रति धर्मात्मा सर्वबुद्धिमतांवरः॥ 17-2-15 <span class="RSN">(98378)</span>
रूपेणि मत्समो नास्ति कश्चिदित्यस्य दर्शनम्।
अधिकश्चाहमेवैक इत्यस्य मनसि स्थितम्॥ 17-2-16 <span class="RSN">(98379)</span>
नकुलः पतितस्तस्मादागच्छ त्वं वृकोदर।
यस्य यद्विहितं वीर सोऽवश्यं तदुपाश्नुते॥ 17-2-17 <span class="RSN">(98380)</span>
तांस्तु प्रपतितान्दृष्ट्वा पाण्डवः श्वेतवाहनः।
पपात शोकसंतप्तस्ततोनु परवीरहा॥ 17-2-18 <span class="RSN">(98381)</span>
तस्मिंस्तु पुरुषव्याघ्रे पतिते शक्रतेजसि।
म्रियमाणे दुराधर्षे भीमो राजानमब्रवीत्॥ 17-2-19 <span class="RSN">(98382)</span>
अनृतं न स्मराम्यस्य स्वैरेष्वपि महात्मनः।
अथ कस्य विकारोऽयं येनायं पतितो भुवि॥ 17-2-20 <span class="RSN">(98383)</span>
<span class="speak">युधिष्ठिर उवाच। 17-2-21x <span class="RSN">(8081)</span> </span>
एकोहं निर्दहेयं वै शत्रूनित्यर्जुनोऽब्रवीत्।
न च तत्कृतवानेष शूरमानी ततोपतत्॥ 17-2-21 <span class="RSN">(98384)</span>
अवमेने धनुर्ग्राहानेष सर्वांश्च फल्गुनः।
तथा चैतन्न तु तथा कर्तव्यं भूतिमिच्छता॥ 17-2-22 <span class="RSN">(98385)</span>
<span class="speak">वैशम्पायन उवाच। 17-2-23x <span class="RSN">(8082)</span> </span>
इत्युक्त्वा प्रस्थितो राजा भीमोथ निपपात ह।
पतितश्चाब्रवीद्भीमो धर्मराजं युधिष्ठिरम्॥ 17-2-23 <span class="RSN">(98386)</span>
भोभो राजन्नवेक्षस्व पतितोहं प्रियस्तव।
किंनिमित्तं च पतनं ब्रूहि मे यदि वेत्थ ह॥ 17-2-24 <span class="RSN">(98387)</span>
<span class="speak">युधिष्ठिर उवाच। 17-2-25x <span class="RSN">(8083)</span> </span>
अतिभुक्तं च भवता प्राणेन च विकत्थसे।
अनवेक्ष्य परं पार्थ तेनासि पतितः क्षितौ॥ 17-2-25 <span class="RSN">(98388)</span>
इत्युक्त्वा तं महाबाहुर्जगामानवलोकयन्।
श्वाप्येकोनुययौ यस्ते बहुशः कीर्तितो मया॥ ॥ 17-2-26 <span class="RSN">(98389)</span>
 <span>
इति श्रीमन्महाभारते महाप्रस्थानिकपर्वणि द्वितीयोऽध्यायः॥ 2 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-2-1 ततो दिक्त्रयप्रदक्षिणीकरणानन्तरम्। योगयुक्ताः समाहितमनसः॥ 7-2-3 भ्रष्टयोगा ध्यानात् स्खलितमानसा॥ 7-2-7 अनवेक्ष्य स्वर्गान्तरायरूपः स्नेहो माभूदिति भावः॥
</span>

</span>
</div>
<h6 class="accordion-header">
महाप्रस्थानिकपर्व - अध्याय 003</h6>
<div class="accordion-content">
<h3>॥ श्रीः ॥</h3>
<h2>
17.3. अध्यायः 003
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
शुना सह गच्छन्तं युधिष्ठिरं प्रति इन्द्रेण स्वर्गगमनाय निजरतारोहणचोदना॥ 1 ॥ युधिष्ठिरे शुना विना रथारोहणमरोचयमाने यमेन निजस्वरूपप्रकाशनेन तत्प्रशंसनम्॥ 2 ॥ ततो यमेन्द्रादिभी रथेन स्वर्गं प्रापितेन युधिष्ठिरेण तत्र भीमाद्यदर्शनादिन्द्रंप्रति भ्रात्रादीन्विना स्वस्य स्वर्गेप्यनभिरुचिकथनपूर्वकं तत्समीपगमनेच्छानिवेदनम्॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-3-1x"
name="mahAprasthAnika-17-3-1x"><!--anchor--></a>वैशम्पायन उवाच।
</span>
ततः सन्नादयञ्शक्रो दिवं भूमिं च सर्वशः।
रथेनोपययौ पार्थमारोहेत्यब्रवीच्च तम्॥ 17-3-1 <span class="RSN">(98390)</span>
स्वभ्रातॄन्पतितान्दृष्ट्वा धर्मराजो युधिष्ठिरः।
अब्रवीच्छोकसंतप्तः सहस्राक्षमिदं वचः॥ 17-3-2 <span class="RSN">(98391)</span>
भ्रातरः पतिता मेऽत्र गच्छेयुस्ते मया सह।
न विना भ्रातृभिः स्वर्गमिच्छे गन्तुं सुरेश्वर॥ 17-3-3 <span class="RSN">(98392)</span>
सुकुमारी सुखार्हा च राजपुत्री पुरंदर।
साऽस्माभिः सह गच्छेत तद्भवाननुमन्यताम्॥ 17-3-4 <span class="RSN">(98393)</span>
<span class="speak">शक्र उवाच। 17-3-5x <span class="RSN">(8084)</span> </span>
भ्रातॄन्द्रक्ष्यसि स्वर्गे त्वमग्रतस्त्रिदिवं गतान्।
कृष्णया सहितान्सर्वान्मा शुचो भरतर्षभ॥ 17-3-5 <span class="RSN">(98394)</span>
निक्षिप्य मानुषं देहं गतास्ते भरतर्षभ।
अनेन त्वं शरीरेण स्वर्गं गन्ता न संशयः॥ 17-3-6 <span class="RSN">(98395)</span>
<span class="speak">युधिष्ठिर उवाच। 17-3-7x <span class="RSN">(8085)</span> </span>
अयं श्वा भूतभव्येश भक्तो मां नित्यमेव ह।
स गच्छेत मया सार्धमानृशंस्या हि मे मतिः॥ 17-3-7 <span class="RSN">(98396)</span>
<span class="speak">शक्र उवाच। 17-3-8x <span class="RSN">(8086)</span> </span>
अमर्त्यत्वं मत्समत्वं च राज-
ञ्श्रियं कृत्स्नां महतीं चैव सिद्धिम्।
संप्राप्तोद्य स्वर्गसुखानि च त्वं
त्यज श्वानं नात्र नृशंसमस्ति॥  17-3-8 <span class="RSN">(98397)</span>
<span class="speak">युधिष्ठिर उवाच। 17-3-9x <span class="RSN">(8087)</span> </span>
अनार्यमार्येणि सहस्रनेत्र
शक्यं कर्तुं दुष्करमेतदार्य।
मा मे श्रिया सङ्गमनं तयाऽस्तु
यस्याः कृते भक्तजनं त्यजेयम्॥  17-3-9 <span class="RSN">(98398)</span>
<span class="speak">इन्द्र उवाच। 17-3-10x <span class="RSN">(8088)</span> </span>
स्वर्गे लोके श्ववतां नास्ति धिष्ण्य-
मिष्टापूर्तं क्रोधवशा हरन्ति।
ततो विचार्यि क्रियतां धर्मराज
त्यज श्वानं नात्र नृशंसमस्ति।  17-3-10 <span class="RSN">(98399)</span>
<span class="speak">युधिष्ठिर उवाच। 17-3-11x <span class="RSN">(8089)</span> </span>
भक्तत्यागं प्राहुरत्यन्तपापं
तुल्यं लोके ब्रह्मवध्याकृतेन।
तस्मान्नाहं जातु कथञ्चनाद्य
त्यक्ष्याम्येनं स्वसुखार्थी महेन्द्रः॥  17-3-11 <span class="RSN">(98400)</span>
भीतं भक्तं नान्यदस्तीति चार्तं
प्राप्तं क्षीणं रक्षणे प्राणलिप्सुम्।
प्राणत्यागादप्यहं नैव मोक्तुं
यतेयं वै नित्यमेतद्व्रतं मे॥  17-3-12 <span class="RSN">(98401)</span>
<span class="speak">इन्द्र उवाच। 17-3-13x <span class="RSN">(8090)</span> </span>
शुना दृष्टं क्रोधवशा हरन्ति
यद्दत्तमिष्टं विवृतमथो हुतं च।
तस्माच्छुनस्त्यागमिमं कुरुष्व
शुनस्त्यागात्प्राप्स्यसे देवलोकम्॥  17-3-13 <span class="RSN">(98402)</span>
त्यक्त्वा भ्रातॄन्दयितां चापि कृष्णां
प्राप्तो लोकः कर्मणा स्वेन वीर।
श्वानं चैनं न त्यजसे कथं नु
त्यागं कृत्स्नं चास्थितो मुह्यसेऽद्य॥  17-3-14 <span class="RSN">(98403)</span>
<span class="speak">युधिष्ठिर उवाच। 17-3-15x <span class="RSN">(8091)</span> </span>
न विद्यते संधिरथापि विग्रहो
मृतैर्मर्त्यैरिति लोकेषु निष्ठा।
न ते मया जीवयितुं हि शक्या-
स्ततस्त्यागस्तेषु कृतो न जीवताम्॥  17-3-15 <span class="RSN">(98404)</span>
प्रतिप्रदानं शरणागतस्य
स्त्रिया वधो ब्राह्मणस्वापहारः।
मित्रद्रोहस्तानि चत्वारि शक्र
भक्तत्यागश्चैव समो मतो मे॥  17-3-16 <span class="RSN">(98405)</span>
<span class="speak">वैशम्पायन उवाच। 17-3-17x <span class="RSN">(8092)</span> </span>
तद्धर्मराजस्य वचो निशम्य
धर्मस्वरूपी भगवानुवाच।
युधिष्ठिरं प्रीतियुक्तो नरेन्द्रं
श्लक्ष्णैर्वाक्यैः संस्तवसंप्रयुक्तैः॥  17-3-17 <span class="RSN">(98406)</span>
अभिजातोसि राजेन्द्र पितुर्वृत्तेन मेधया।
अनुक्रोशेनि चानेन सर्वभूतेषु भारत॥ 17-3-18 <span class="RSN">(98407)</span>
पुरा द्वैतवने चासि मया पुत्र परीक्षितः।
पानीयार्थे पराक्रान्ता यत्र ते भ्रातरो हताः॥ 17-3-19 <span class="RSN">(98408)</span>
भीमार्जुनौ परित्यज्य यत्र त्वं भ्रातरावुभौ।
मात्रोः साम्यमभीप्सन्वै नकुलं जीवमिच्छसि॥ 17-3-20 <span class="RSN">(98409)</span>
अयं श्वा भक्त इत्येवं त्यक्तो देवरथस्त्वया।
तस्मात्स्वर्गे न ते तुल्यः कश्चिदस्ति नराधिपः॥ 17-3-21 <span class="RSN">(98410)</span>
अतस्तवाक्षया लोकाः स्वशरीरेण भारत।
प्राप्तोसि भरतश्रेष्ठ दिव्यां गतिमनुत्तमाम्॥ 17-3-22 <span class="RSN">(98411)</span>
<span class="speak">वैशम्पायन उवाच। 17-3-23x <span class="RSN">(8093)</span> </span>
ततो धर्मश्च शक्रश्च मरुतश्चाश्विनावपि।
देवा देवर्षयश्चैव रथमारोप्य पाण्डवम्॥ 17-3-23 <span class="RSN">(98412)</span>
प्रययुः स्वैर्विमानैस्ते सिद्धाः कामविहारिणः।
सर्वे विरजसः पुण्याः पुण्यवाग्बुद्धिकर्मिणः॥ 17-3-24 <span class="RSN">(98413)</span>
स तं रथं समास्थाय राजा कुरुकुलोद्वहः।
ऊर्ध्वमाचक्रमे शीघ्रं तेजसाऽऽवृत्यरोदसी॥ 17-3-25 <span class="RSN">(98414)</span>
ततो देवनिकाय्यस्थो नारदः सर्वलोकवित्।
उवाचोच्चैस्तदा वाक्यं बृहद्वादी बृहत्तपाः॥ 17-3-26 <span class="RSN">(98415)</span>
येऽपि राजर्षयः पूर्वे ते चापि समुपस्थिताः।
कीति प्रच्छाद्य तेषां वै कुरुराजोऽधितिष्ठति॥ 17-3-27 <span class="RSN">(98416)</span>
लोकानावृत्य यशसा तेजसा वृत्तसंपदा।
स्वशरीरेण सम्प्राप्तं नान्यं शुश्रम पाण्डवात्॥ 17-3-28 <span class="RSN">(98417)</span>
तेजांसि यानि दृष्टानि भूमिष्ठेन त्वया विभो।
वेश्मानि भुवि देवानां पश्यामूनि सहस्रशः॥ 17-3-29 <span class="RSN">(98418)</span>
नारदस्य वचः श्रुत्वा राजा वचनमब्रवीत्।
भ्रातॄनपश्यन्धर्मात्मा स्वपक्षांश्चैव पार्थिवान्॥ 17-3-30 <span class="RSN">(98419)</span>
शुभं वा यदि वा पापं भ्रातॄणां स्थानमद्य मे।
तदेव प्राप्तुमिच्छामि लोकान्यान्न कामये॥ 17-3-31 <span class="RSN">(98420)</span>
राज्ञस्तु वचनं श्रुत्वा देवराजः पुरंदरः।
आनृशंस्यसमायुक्तं प्रत्युवाच युधिष्ठिरम्॥ 17-3-32 <span class="RSN">(98421)</span>
स्थानेऽस्मिन्वस राजेन्द्र कर्मभिर्निर्जिते शुभैः।
किं त्वं मानुष्यकं स्नेहमद्यापि परिकर्षसि॥ 17-3-33 <span class="RSN">(98422)</span>
सिद्धिं प्राप्तोसि परमां यता नान्यः पुमान्क्वचित्।
नैव ते भ्रातरः स्थानं सम्प्राप्ताः कुरुनन्दन॥ 17-3-34 <span class="RSN">(98423)</span>
अद्यापि मानुषो भावः स्पृशते त्वां नराधिप।
स्वर्गोऽयं पश्य देवर्षीन्सिद्धांश्च त्रिदिवालयान्॥ 17-3-35 <span class="RSN">(98424)</span>
युधिष्ठिरस्तु देवेन्द्रमेवंवादिनमीश्वरम्।
पुनरेवाब्रवीद्धीमानिदं वचनमर्थवत्॥ 17-3-36 <span class="RSN">(98425)</span>
तैर्विना नोत्सहे वस्तुमिह दैत्यनिबर्हण।
गन्तुमिच्छामि तत्राहं यत्र मे भ्रातरो गताः॥ 17-3-37 <span class="RSN">(98426)</span>
यत्र सा बृहती श्यामा बुद्धिसत्त्वगुणान्विता।
द्रौपदी योषितांश्रेष्ठा यत्र चैव सुता मम॥ ॥ 17-3-38 <span class="RSN">(98427)</span>
 <span>
इति श्रीमन्महाभारते महाप्रस्थानिकपर्वणि तृतीयोऽध्यायः॥ 3 ॥ महाप्रस्थानिकं पर्वं समाप्तम्॥ 17 ॥ </span>
<center>------------</center>
<span class="notes"> अतः परं स्वर्गारोहणपर्वः तस्यायमाद्यः श्लोकः। जनमेजय उवाच। स्वर्गं त्रिविष्टपं प्राप्य मम पूर्वपितामहाः। पाण्डवा धार्तराष्ट्राश्च कानि स्थानानि भेजिरे॥ 1 ॥ इदं महाप्रस्थानिकं पर्व कुंभघोणस्येन टी.आर्. कृष्णमाचार्येण टी.आर्. व्यासाचार्येण च मुम्बय्यां निर्णयसागरमुद्रायन्त्रे मुद्रापितम्। शकाब्दाः 1832 सन 1910.
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
17-3-8 अस्पृश्यस्य संत्याग नृशंसं निर्दयत्वं नास्ति॥ 17-3-10 श्ववतामशुचित्वाद्धिष्ण्यं स्थानं स्वर्गे नास्ति। क्रोधवशा नाम देवगणा अशुचेरिष्टापूर्तफलं घ्नन्ति॥ 17-3-18 अभिजातोसि कुलीनोसि। पितुः पाण्डोः॥ 17-3-26 निकाय्यस्थो निवासस्थः॥ 17-3-27 समुपस्थिताः स्मृतिविषयाः सन्ति॥ 17-3-31 यदेव भ्रातॄणां स्थानं प्राप्तुमिच्छामि॥ 31
</span>
</div>
</div>

</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>