<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
	<meta http-equiv="content-type" content="text/html; charset=utf-8" />
<META name="keywords"    content="സംസ്കൃത, മഹാഭാരത, മഹാഭാരതം, കുരുക്ഷേത്ര, ഭീഷ്മ, യുധിഷ്ഠിര, അർജുന, ശ്രീകൃഷ്ണ, നകുല, സഹദേവ, പാണ്ഡു , ഭീമ, ദ്രൌപദീ, കുന്തീ , വിദുര, വൈശംപായന, വ്യാസ   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>മഹാഭാരത - പർവ 17 - മഹാപ്രസ്ഥാനികപർവ  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - മഹാഭാരതം" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition in Malayalam Script</h2>
<!--			Start Accordion 		-->
<div id="accordion-container">
<h2>
17. മഹാപ്രസ്ഥാനികപർവ
</h2>
<h6 class="accordion-header">
മഹാപ്രസ്ഥാനികപർവ - അധ്യായ 001</h6>
<div class="accordion-content">
<h3>॥ ശ്രീഃ ॥</h3>
<h2>
17.1. അധ്യായഃ 001
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
ഭ്രാതൃഭിർദ്രൌപദ്യാ ച സഹ സ്വർഗേ ജിഗമിഷുണാ യുധിഷ്ഠിരേണ യുയുത്സൌ രാജ്യഭാരനിവേശനപൂർവകം പരിക്ഷിതോ രാജ്യേഽഭിഷേചനം॥ 1 ॥ തഥാ കൃച്ഛ്രാത്പൌരാനുമതിസംപാദനേന വൽകലധാരണാദിപൂർവകം ശുനാ സഹ ഗൃഹാത്പ്രസ്ഥാനം॥ 2 ॥ അർജുനേന മധ്യേമാർഗമഗ്നിവചസാ സനിഷംഗസ്യ ഗാണ്ഡീവസ്യ വരുണോദ്ദേശേന സമുദ്രേ പ്രക്ഷേപണം॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-1-1x"
name="mahAprasthAnika-17-1-1x"><!--anchor--></a>ശ്രീവേദവ്യാസായ നമഃ।
</span>
നാരായണം നമസ്കൃത്യ നരം ചൈവ നരോത്തമം।
ദേവീം സരസ്വതീം വ്യാസം തതോ ജയമുദീരയേത്॥ 17-1-1 <span class="RSN">(98316)</span>
<span class="speak">ജനമേജയ ഉവാച। 17-1-1x <span class="RSN">(8075)</span> </span>
ഏവം വൃഷ്ണ്യന്ധകകുലേ ശ്രുത്വാ മൌസലമാഹവം।
പാണ്ഡവാഃ കിമകുർവന്ത തഥാ കൃഷ്ണേ ദിവം ഗതേ॥ 17-1-1 <span class="RSN">(98317)</span>
<span class="speak">വൈശംപായന ഉവാച। 17-1-2x <span class="RSN">(8076)</span> </span>
ശ്രുത്വൈവം കൌരവോ രാജാ വൃഷ്ണീനാം കദനം മഹത്।
പ്രസ്ഥാനേ മതിമാധായ വാക്യമർജുനമബ്രവീത്॥ 17-1-2 <span class="RSN">(98318)</span>
കാലഃ പചതി ഭതാനി സർവാണ്യേവ മഹാമതേ।
കാലപാശമഹം മന്യേ ത്വമപി ദ്രഷ്ടുമർഹസി॥ 17-1-3 <span class="RSN">(98319)</span>
ഇത്യുക്തഃ സ തു കൌന്തേയഃ കാലഃ കാല ഇതി ബ്രുവൻ।
അന്വപദ്യത തദ്വാക്യം ഭ്രാതുർജ്യേഷ്ഠസ്യ ധീമതഃ॥ 17-1-4 <span class="RSN">(98320)</span>
അർജുനസ്യ മതം ജ്ഞാത്വാ ഭീമസേനോ യമൌ തഥാ।
അന്വപദ്യന്ത തദ്വാക്യം യദുക്തം സവ്യസാചിനാ॥ 17-1-5 <span class="RSN">(98321)</span>
തതോ യുയുത്സുമാനായ്യ പ്രവ്രജന്ധർമകാംയയാ।
രാജ്യം പരിദദൌ സർവം വൈശ്യാപുത്രേ യുധിഷ്ഠിരഃ॥ 17-1-6 <span class="RSN">(98322)</span>
അഭിംഷിച്യ സ്വരാജ്യേ ച രാജാനം ച പരിക്ഷിതം।
ദുഃഖാർതശ്ചാബ്രവീദ്രാജാ സുഭദ്രാം പാണ്ഡവാഗ്രജഃ॥ 17-1-7 <span class="RSN">(98323)</span>
ഏഷ പുത്രസ്യ പുത്രസ്തേ കുരുരാജോ ഭവിഷ്യതി।
യദൂനാം പരിശേഷശ്ച വജ്രോ രാജാ കൃതശ്ച ഹ॥ 17-1-8 <span class="RSN">(98324)</span>
പരിക്ഷിദ്ധാസ്തിനപുരേ ശക്രപ്രസ്ഥേ ച യാദവഃ।
വജ്രോ രാജാ ത്വയാ രക്ഷ്യോ മാ ചാധർമേ മനഃ കൃഥാഃ॥ 17-1-9 <span class="RSN">(98325)</span>
ഇത്യുക്ത്വാ ധർമരാജാഃ സ വാസുദേവസ്യ ധീമതഃ।
മാതുലസ്യ ച വൃദ്ധസ്യ രാമദീനാം തഥൈവ ച॥ 17-1-10 <span class="RSN">(98326)</span>
ഭ്രാതൃഭിഃ സഹ ധർമാത്മാ കൃത്വോദകമതന്ദ്രിതഃ।
ശ്രാദ്ധാന്യദ്ദിശ്യ സർവേഷാം ചകാര വിദിവത്തദാ॥ 17-1-11 <span class="RSN">(98327)</span>
ദ്വൈപായനം നാരദം ച മാർകണ്ഡേയം തപോധനം।
ഭാരദ്വാജം യാജ്ഞവൽക്യം ഹരിമുദ്ദിശ്യ യത്നവാൻ।
അഭോജയത്സ്വാദു ഭോജ്യം കീർതയിത്വാ ച ശാർംഗിണം॥  17-1-12 <span class="RSN">(98328)</span>
ദദൌ രത്നാനി വാസാംസി ഗ്രാമാനശ്വാന്രഥാംസ്തഥാ।
സ്ത്രിയശ്ച ദ്വിജമുഖ്യേഭ്യസ്തദാ ശതസഹസ്രശഃ॥ 17-1-13 <span class="RSN">(98329)</span>
കൃപമഭ്യർച്യ ച ഗുരുമഥ പൌരപുരസ്കൃതം।
`ആഹൂയ ഭരതശ്രേഷ്ഠ സംനിവേശ്യാസനേ തദാ।'
ശിഷ്യം പരിക്ഷിതം തസ്മൈ തദൌ ഭരതസത്തമഃ॥  17-1-14 <span class="RSN">(98330)</span>
തതസ്തു പ്രകൃതീഃ സർവാഃ സമാനായ്യ യുധിഷ്ഠിരഃ।
സർവമാചഷ്ട രാജർഷികീർഷിതമഥാത്മനഃ॥ 17-1-15 <span class="RSN">(98331)</span>
തേ ശ്രുത്വൈവ വചസ്തസ്യ പൌരജാനപദാ ജനാഃ।
ഭൃശമുദ്വിഗ്രമനസോ നാഭ്യനന്ദന്ത തദ്വചഃ॥ 17-1-16 <span class="RSN">(98332)</span>
നൈവം കർതവ്യമിതി തേ തദോചുസ്തം ജനാധിപം।
ന ച രാജാ തഥാഽകാർഷീത്കാലപര്യായധർമിവിത്॥ 17-1-17 <span class="RSN">(98333)</span>
തതോഽനുമാന്യ ധർമാത്മാ പൌരജാനപദം ജനം।
ഗമനായ മതിം ചക്രേ കൃഷ്ണസ്യ ഗമനാദപി॥ 17-1-18 <span class="RSN">(98334)</span>
`വർതമാനേ വിവാദേ തു വാസ്തുവിക്രയിണം പ്രതി।
ധനേച്ഛാ യുഗപത്പ്രാപ്താ ക്ഷേത്രതസ്വാമിഭൂഭൃതാം॥ 17-1-19 <span class="RSN">(98335)</span>
പ്രാപ്തം കലിയുഗം ജ്ഞാത്വാ സഹദേവോ ഹസന്നിവ।
രാജ്ഞസ്തു കഥയാമാസ ധർമോ നഷ്ടസ്തു സങ്കരഃ॥ 17-1-20 <span class="RSN">(98336)</span>
ശ്രുത്വാ തു ദുർമനാ രാജാ പര്യാപ്തം ജീവനം മമ।'
ഇതി സ്മ രാജാ കൌരവ്യോ ധർമപുത്രോ യുധിഷ്ഠിരഃ।
ഉത്സൃജ്യാഭരണാന്യംഗാജ്ജഗൃഹേ വൽകലാന്യുത॥  17-1-21 <span class="RSN">(98337)</span>
ഭീമാർജുനയമാശ്ചൈവ ദ്രൌപദീ ച യശസ്വിനീ।
തഥൈവ ജഗൃഹുഃ സർവേ വൽകലാനി നരാധിപ॥ 17-1-22 <span class="RSN">(98338)</span>
വിധിവത്കാരയിത്വേഷ്ടിം നൈഷ്ഠികീം ഭരതർഷഭ।
സമുത്സൃജ്യാപ്സു സർവേഽഗ്നീൻപ്രതസ്ഥുർനരപുംഗവാഃ॥ 17-1-23 <span class="RSN">(98339)</span>
തതഃ പ്രരുരുദുഃ സർവാഃ സ്ത്രിംയോ ദൃഷ്ട്വാ നരോത്തമാൻ।
പ്രസ്ഥിതാന്ദ്രൌപദീഷഷ്ഠാൻപുരാ ദ്യൂതജിതാന്യഥാ॥ 17-1-24 <span class="RSN">(98340)</span>
ഹർഷോഽഭവച്ച സർവേഷാം ഭ്രാതൄണാം ഗമനം പ്രതി।
യുധിഷ്ഠിരമതം ജ്ഞാത്വാ വൃഷ്ണിക്ഷയമവേക്ഷ്യ ച।  17-1-25 <span class="RSN">(98341)</span>
ഭ്രാതരഃ പഞ്ച കൃഷ്ണാ ച ഷഷ്ഠീ ശ്വാ ചൈവ സപ്തമഃ।
ആത്മനാ സപ്തമോ രാജാ നിര്യയൌ ഗജസാഹ്വയാത്।
പൌരൈരനുഗതോ ദൂരം സർവൈരന്തഃപുരൈസ്തഥാ॥  17-1-26 <span class="RSN">(98342)</span>
ന ചൈനമശകത്കശ്ചിന്നിവർതസ്വേതി ഭാഷിതും।
ന്യവർതന്ത തതഃ സർവേ നരാ നഗരവാസിനഃ॥ 17-1-27 <span class="RSN">(98343)</span>
കൃപപ്രഭൃതയശ്ചൈവ യുയുത്സും പര്യവാരയൻ।
വിവേശ ഗംഗാം കൌരവ്യ ഉലൂപീ ഭുജഗാത്മജാ॥ 17-1-28 <span class="RSN">(98344)</span>
ചിത്രാംഗദാ യയൌ ചാപി മണലൂരപുരം പ്രതി।
ശിഷ്ടാഃ പരിക്ഷിതം ത്വന്യാ മാതരഃ പര്യവാരയൻ॥ 17-1-29 <span class="RSN">(98345)</span>
പാണ്ഡവാശ്ച മഹാത്മാനോ ദ്രൌപദീ ച യശസ്വിനീ।
കൃതോപവാസാഃ കൌരവ്യ പ്രയയുഃ പ്രാങ്മുഖാസ്തതഃ॥ 17-1-30 <span class="RSN">(98346)</span>
യോഗയുക്താ മഹാത്മാനസ്ത്യാഗധർമമുപേയുഷഃ।
അഭിജഗ്മുർബഹൂന്ദേസാൻസരിതഃ സാഗരാംസ്തഥാ॥ 17-1-31 <span class="RSN">(98347)</span>
യുധിഷ്ഠിരോ യയാവഗ്രേ ഭീമസ്തു തദനന്തരം।
അർജുനസ്തസ്യ ചാന്വേവ യമൌ ചാപി യഥാക്രമമ॥ 17-1-32 <span class="RSN">(98348)</span>
പൃഷ്ഠതസ്തു വരാരോഹാ ശ്യാമാ പദ്മദലേക്ഷണാ।
ദ്രൌപദീ യോഷിതാംശ്രേഷ്ഠാ യയൌ ഭരതസത്തമ।  17-1-33 <span class="RSN">(98349)</span>
ശ്വാ ചൈവാനുയായാവേകഃ പ്രസ്ഥിതാൻപാണ്ഡവാന്വനം।
ക്രമേണി തേ യയുർവീരാ ലൌഹിത്യം സലിലാർണവം॥ 17-1-34 <span class="RSN">(98350)</span>
ഗാണ്ഡീവം തു ധനുർദിവ്യം ന മുമോച ധനഞ്ജയഃ।
രത്നലോഭാൻമഹാരാജ തേ ചാക്ഷയ്യേ മഹേഷുധീ॥ 17-1-35 <span class="RSN">(98351)</span>
അഗ്നിം തേ ദദൃശുസ്തത്ര സ്ഥിതം ശൈലമിവാഗ്രതഃ।
മാർഗമാവൃത്യ തിഷ്ഠന്തം സാക്ഷാത്പുരുഷവിഗ്രഹം॥ 17-1-36 <span class="RSN">(98352)</span>
തതോ ദേവഃ സ സപ്താർചിഃ പാണ്ഡവാനിദമബ്രവീത്।
ഭോഭോ പാണ്ഡുസുതാ വീരാഃ പാവകം മാം നിബോധത॥ 17-1-37 <span class="RSN">(98353)</span>
യുധിഷ്ഠിര മഹാബാഹോ ഭീമസേന പരന്തപ।
അർജുനാശ്വിസുതൌ വീരൌ നിബോധത വചോ മമ॥ 17-1-38 <span class="RSN">(98354)</span>
അഹമഗ്നിഃ കുരുശ്രേഷ്ഠാ മയാ ദഗ്ധം ച ഖാണ്ഡവം।
അർജുനസ്യ പ്രഭാവേന തഥാ നാരായണസ്യ ച॥ 17-1-39 <span class="RSN">(98355)</span>
അയം വഃ ഫൽഗുനോ ഭ്രാതാ ഗാണ്ഡീവം പരമായുധം।
പരിത്യജ്യ വനേ യാതു നാനേനാർഥോസ്തി കശ്ചന॥ 17-1-40 <span class="RSN">(98356)</span>
ചക്രരത്നം തു യത്കൃഷ്ണേ സ്ഥിതമാസീൻമഹാത്മനി।
ഗതം തച്ച പുനർഹസ്തേ കാലേനൈഷ്യതി തസ്യ ഹ॥ 17-1-41 <span class="RSN">(98357)</span>
വരുണാദാഹൃതം പൂർവം മയൈതത്പാർഥകാരണാത്।
ഗാണ്ഡീവം ധനുഷാം ശ്രേഷ്ഠം വരുണായൈവ ദീയതാം॥ 17-1-42 <span class="RSN">(98358)</span>
തതസ്തേ ഭ്രാതരഃ സർവേ ധനഞ്ജയമചോദയൻ।
സ ജലേ പ്രാക്ഷിപച്ചൈതത്തഥാഽക്ഷയ്യേ മഹേഷുധീ॥ 17-1-43 <span class="RSN">(98359)</span>
തതോഽഗ്നിർഭരതശ്രേഷ്ഠ തത്രൈവാന്തരധീയത।
യയുസ്ച പാണ്ഡവാ വീരാസ്തതസ്തേ ദക്ഷിണാമുഖാഃ॥ 17-1-44 <span class="RSN">(98360)</span>
തതസ്തേ തൂത്തരേണൈവ തീരേണ ലവണാംഭസഃ।
ജഗ്മുർഭരതശാർദൂല ദിശം ദക്ഷിണപശ്ചിമാം॥ 17-1-45 <span class="RSN">(98361)</span>
തതഃ പുനഃ സമാവൃത്താഃ പശ്ചിമാം ദിശമേവ തേ।
ദദൃശുർദ്വാരകാം ചാപി സാഗരേണ പരിപ്ലുതാം॥ 17-1-46 <span class="RSN">(98362)</span>
ഉദീചീം പുനരാവൃത്ത്യ യയുർഭരതസത്തമാഃ।
പ്രാദക്ഷിണ്യം ചികീർഷന്തഃ പൃഥിവ്യാ യോഗധർമിണഃ॥ ॥ 17-1-47 <span class="RSN">(98363)</span>
 <span>
ഇതി ശ്രീമൻമഹാഭാരതേ മഹാപ്രസ്ഥാനികപർവണി പ്രഥമോഽധ്യായഃ॥ 1 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-1-2 പ്രസ്ഥാനേ സ്വർഗം ഗന്തും ഗൃഹാന്നിഃസരണേ॥ 7-1-3 പാശം തത്കൃതമാകർഷം മരണമിതിയാവത്। തദഹം മന്യേ അംഗീകരോമി। ത്വമപ്യേതദ്ദ്രഷ്ടുമാലോചിതും॥ 7-1-5 കാലഃ കാല ഇതി നിത്യാർഥേ ദ്വിത്വം। അപരിഹാര്യഃ കാലോ മൃത്യുഃ സോഽദ്യൈവാസ്തു കിം ചിരേണേത്യാശയഃ॥ 7-1-6 ധർമകാംയയാ പ്രവജന്നതൂദ്വേഗേന। പരിദദൌ തദധീനം കൃതവാൻ। തസ്യാഭിഷേകേഽനധികാരാത്॥ 7-1-7 സ്വരാജ്യേ ഹാസ്തിനപുരേ॥ 7-1-9 അധർമേ പരിക്ഷിദ്വജ്രയോർബാലയോരരക്ഷണജേ। മഹാപ്രസ്ഥാനമിയം മാ കുര്യാദിതി ഭാവഃ॥ 7-1-13 സ്ത്രിയോ ദാസീഃ॥ 7-1-18 അനുമാന്യാനുമതിപ്രദം കൃത്വാ॥ 7-1-23 നൈഷ്ഠികീം പാര്യന്തികീം ഉത്സർഗേഷ്ടിമിത്യർഥഃ। ആത്മന്യഗ്നീൻസമാരോപ്യാപ്സ്വഗ്നീനുത്സൃജ്യേതി ജ്ഞേയം॥ 7-1-29 അന്യാ യുധിഷ്ഠിരാദീനാം ഭാര്യാഃ ശ്രഉതസോമാദീനാം മാതരഃ॥ 7-1-34 ലൌഹിത്യം ഉദയാചലപ്രാന്തസ്ഥം സമുദ്രമ॥ 7-1-40 അനേന ഗാണ്ഡീവേന। അർഥഃ പ്രയോജനം॥ 7-1-41 കാലേന അവതാരാന്തരേ॥
</span>

</span>
</div>
<h6 class="accordion-header">
മഹാപ്രസ്ഥാനികപർവ - അധ്യായ 002</h6>
<div class="accordion-content">
<h3>॥ ശ്രീഃ ॥</h3>
<h2>
17.2. അധ്യായഃ 002
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
മേരുഗിരിംപ്രതി ഗച്ഛന്തം യുധിഷ്ഠിരം ജ്യേഷ്ഠ്യക്രമാദനുഗച്ഛത്സു ദൌപദ്യാദിഷു യോഗഭ്രംശാത്ക്രമേണ ഭൂമൌ നിപതത്സു ഭീമപ്രശ്നാത്തം പ്രതി യുധിഷ്ഠിരേണ തേഷാം പതനേ ഹേതുകഥനം॥ 1 ॥ തഥാ തതഃ ശുനാ കേവലമനുഗംയമാനേന സതാ പുരോഗമനം॥ 2 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-2-1x"
name="mahAprasthAnika-17-2-1x"><!--anchor--></a>വൈശംപായന ഉവാച।
</span>
തതസ്തേ നിയതാത്മാന ഉദീചീം ദിശമാസ്ഥിതാഃ।
ദദൃശുര്യോഗയുക്താശ്ച ഹിമവന്തം മഹാഗിരിം॥ 17-2-1 <span class="RSN">(98364)</span>
തം ചാപ്യതിക്രമന്തസ്തേ ദദൃശുർവാലുകാർണവം।
അവൈക്ഷന്ത മഹാശൈലം മേരും ശിഖരിണാം വരം॥ 17-2-2 <span class="RSN">(98365)</span>
തേഷാം തു ഗച്ഛതാം ശീഘ്രം സർവേഷാം യോഗധാർമിണാം।
യാജ്ഞസേനീ ഭ്രഷ്ടയോഗാ നിപപാത മഹീതലേ॥ 17-2-3 <span class="RSN">(98366)</span>
താം തു പ്രപതിതാം ദൃഷ്ട്വാ ഭീമസേനോ മഹാബലഃ।
ഉവാച ധർമരാജാനം യാജ്ഞസേനീമവേക്ഷ്യ ഹ॥ 17-2-4 <span class="RSN">(98367)</span>
നാധർമശ്ചരിതഃ കശ്ചിദ്രാജപുത്ര്യാ പരന്തപ।
കാരണം കിംനു തദ്ബ്രൂഹി യത്കൃഷ്ണാ പതിതാ ഭുവി॥ 17-2-5 <span class="RSN">(98368)</span>
<span class="speak">യുധിഷ്ഠിര ഉവാച। 17-2-6x <span class="RSN">(8077)</span> </span>
പക്ഷപാതോ മഹാനസ്യാ വിശേഷേണ ധനഞ്ജയേ।
തസ്യൈതത്ഫലമദ്യൈഷാ ഭുങ്ക്തേ പുരുഷസത്തമ॥ 17-2-6 <span class="RSN">(98369)</span>
<span class="speak">വൈശംപായന ഉവാച। 17-2-7x <span class="RSN">(8078)</span> </span>
ഏവമുക്ത്വാഽനവേക്ഷ്യൈനാം യയൌ ഭരതസത്തമഃ।
സമാധായ മനോ ധീമാന്ധർമാത്മാ പുരുഷർഷഭഃ॥ 17-2-7 <span class="RSN">(98370)</span>
സഹദേവസ്തതോ വിദ്വാന്നിപപാത മഹീതലേ।
തം ചാപി പതിതം ദൃഷ്ട്വാ ഭീമോ രാജാനമബ്രവീത്॥ 17-2-8 <span class="RSN">(98371)</span>
യോഽയമസ്മാസു സർവേഷു ശുശ്രൂഷുരനഹങ്കൃതഃ।
സോയം മാദ്രവതീപുത്രഃ കസ്മാന്നിപതിതോ ഭുവി॥ 17-2-9 <span class="RSN">(98372)</span>
<span class="speak">യുധിഷ്ഠിര ഉവാച। 17-2-10x <span class="RSN">(8079)</span> </span>
ആത്മനഃ സദൃശം പ്രാജ്ഞം നൈഷോഽമന്യത കഞ്ചന।
തേന ദോഷേണ പതിതോ വിദ്വാനേഷ നൃപാത്മജഃ॥ 17-2-10 <span class="RSN">(98373)</span>
<span class="speak">വൈശംപായന ഉവാച। 17-2-11x <span class="RSN">(8080)</span> </span>
ഇത്യുക്ത്വാ തം സമുത്സൃജ്യ സഹദേവം യയൌ തദാ।
ഭ്രാതൃഭിഃ സഹ കൌന്തേയഃ ശുനാ ചൈവ യുധിഷ്ഠിരഃ॥ 17-2-11 <span class="RSN">(98374)</span>
കൃഷ്ണം നിപതിതാം ദൃഷ്ട്വാ സഹദേവം ച പാണ്ഡവം।
ആർതോ ബന്ധുപ്രിയഃ ശൂരോ നകുലോ നിപപാത ഹ॥ 17-2-12 <span class="RSN">(98375)</span>
തസ്മിന്നിപതിതേ വീരേ നകുലേ ചാരുദർശനേ।
പുനരേവ തദാ ഭീമോ രാജാനമിദമബ്രവീത്॥ 17-2-13 <span class="RSN">(98376)</span>
യോഽയമക്ഷതധർമാത്മാ ഭ്രാതാ വചനകാരകഃ।
രൂപേണാപ്രതിമോ ലോകേ നകുലഃ പതിതോ ഭുവി॥ 17-2-14 <span class="RSN">(98377)</span>
ഇത്യുക്തോ ഭീമസേനേന പ്രത്യുവാച യുധിഷ്ഠിരഃ।
നകുലം പ്രതി ധർമാത്മാ സർവബുദ്ധിമതാംവരഃ॥ 17-2-15 <span class="RSN">(98378)</span>
രൂപേണി മത്സമോ നാസ്തി കശ്ചിദിത്യസ്യ ദർശനം।
അധികശ്ചാഹമേവൈക ഇത്യസ്യ മനസി സ്ഥിതം॥ 17-2-16 <span class="RSN">(98379)</span>
നകുലഃ പതിതസ്തസ്മാദാഗച്ഛ ത്വം വൃകോദര।
യസ്യ യദ്വിഹിതം വീര സോഽവശ്യം തദുപാശ്നുതേ॥ 17-2-17 <span class="RSN">(98380)</span>
താംസ്തു പ്രപതിതാന്ദൃഷ്ട്വാ പാണ്ഡവഃ ശ്വേതവാഹനഃ।
പപാത ശോകസന്തപ്തസ്തതോനു പരവീരഹാ॥ 17-2-18 <span class="RSN">(98381)</span>
തസ്മിംസ്തു പുരുഷവ്യാഘ്രേ പതിതേ ശക്രതേജസി।
ംരിയമാണേ ദുരാധർഷേ ഭീമോ രാജാനമബ്രവീത്॥ 17-2-19 <span class="RSN">(98382)</span>
അനൃതം ന സ്മരാംയസ്യ സ്വൈരേഷ്വപി മഹാത്മനഃ।
അഥ കസ്യ വികാരോഽയം യേനായം പതിതോ ഭുവി॥ 17-2-20 <span class="RSN">(98383)</span>
<span class="speak">യുധിഷ്ഠിര ഉവാച। 17-2-21x <span class="RSN">(8081)</span> </span>
ഏകോഹം നിർദഹേയം വൈ ശത്രൂനിത്യർജുനോഽബ്രവീത്।
ന ച തത്കൃതവാനേഷ ശൂരമാനീ തതോപതത്॥ 17-2-21 <span class="RSN">(98384)</span>
അവമേനേ ധനുർഗ്രാഹാനേഷ സർവാംശ്ച ഫൽഗുനഃ।
തഥാ ചൈതന്ന തു തഥാ കർതവ്യം ഭൂതിമിച്ഛതാ॥ 17-2-22 <span class="RSN">(98385)</span>
<span class="speak">വൈശംപായന ഉവാച। 17-2-23x <span class="RSN">(8082)</span> </span>
ഇത്യുക്ത്വാ പ്രസ്ഥിതോ രാജാ ഭീമോഥ നിപപാത ഹ।
പതിതശ്ചാബ്രവീദ്ഭീമോ ധർമരാജം യുധിഷ്ഠിരം॥ 17-2-23 <span class="RSN">(98386)</span>
ഭോഭോ രാജന്നവേക്ഷസ്വ പതിതോഹം പ്രിയസ്തവ।
കിംനിമിത്തം ച പതനം ബ്രൂഹി മേ യദി വേത്ഥ ഹ॥ 17-2-24 <span class="RSN">(98387)</span>
<span class="speak">യുധിഷ്ഠിര ഉവാച। 17-2-25x <span class="RSN">(8083)</span> </span>
അതിഭുക്തം ച ഭവതാ പ്രാണേന ച വികത്ഥസേ।
അനവേക്ഷ്യ പരം പാർഥ തേനാസി പതിതഃ ക്ഷിതൌ॥ 17-2-25 <span class="RSN">(98388)</span>
ഇത്യുക്ത്വാ തം മഹാബാഹുർജഗാമാനവലോകയൻ।
ശ്വാപ്യേകോനുയയൌ യസ്തേ ബഹുശഃ കീർതിതോ മയാ॥ ॥ 17-2-26 <span class="RSN">(98389)</span>
 <span>
ഇതി ശ്രീമൻമഹാഭാരതേ മഹാപ്രസ്ഥാനികപർവണി ദ്വിതീയോഽധ്യായഃ॥ 2 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-2-1 തതോ ദിക്ത്രയപ്രദക്ഷിണീകരണാനന്തരം। യോഗയുക്താഃ സമാഹിതമനസഃ॥ 7-2-3 ഭ്രഷ്ടയോഗാ ധ്യാനാത് സ്ഖലിതമാനസാ॥ 7-2-7 അനവേക്ഷ്യ സ്വർഗാന്തരായരൂപഃ സ്നേഹോ മാഭൂദിതി ഭാവഃ॥
</span>

</span>
</div>
<h6 class="accordion-header">
മഹാപ്രസ്ഥാനികപർവ - അധ്യായ 003</h6>
<div class="accordion-content">
<h3>॥ ശ്രീഃ ॥</h3>
<h2>
17.3. അധ്യായഃ 003
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
ശുനാ സഹ ഗച്ഛന്തം യുധിഷ്ഠിരം പ്രതി ഇന്ദ്രേണ സ്വർഗഗമനായ നിജരതാരോഹണചോദനാ॥ 1 ॥ യുധിഷ്ഠിരേ ശുനാ വിനാ രഥാരോഹണമരോചയമാനേ യമേന നിജസ്വരൂപപ്രകാശനേന തത്പ്രശംസനം॥ 2 ॥ തതോ യമേന്ദ്രാദിഭീ രഥേന സ്വർഗം പ്രാപിതേന യുധിഷ്ഠിരേണ തത്ര ഭീമാദ്യദർശനാദിന്ദ്രംപ്രതി ഭ്രാത്രാദീന്വിനാ സ്വസ്യ സ്വർഗേപ്യനഭിരുചികഥനപൂർവകം തത്സമീപഗമനേച്ഛാനിവേദനം॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-3-1x"
name="mahAprasthAnika-17-3-1x"><!--anchor--></a>വൈശംപായന ഉവാച।
</span>
തതഃ സന്നാദയഞ്ശക്രോ ദിവം ഭൂമിം ച സർവശഃ।
രഥേനോപയയൌ പാർഥമാരോഹേത്യബ്രവീച്ച തം॥ 17-3-1 <span class="RSN">(98390)</span>
സ്വഭ്രാതൄൻപതിതാന്ദൃഷ്ട്വാ ധർമരാജോ യുധിഷ്ഠിരഃ।
അബ്രവീച്ഛോകസന്തപ്തഃ സഹസ്രാക്ഷമിദം വചഃ॥ 17-3-2 <span class="RSN">(98391)</span>
ഭ്രാതരഃ പതിതാ മേഽത്ര ഗച്ഛേയുസ്തേ മയാ സഹ।
ന വിനാ ഭ്രാതൃഭിഃ സ്വർഗമിച്ഛേ ഗന്തും സുരേശ്വര॥ 17-3-3 <span class="RSN">(98392)</span>
സുകുമാരീ സുഖാർഹാ ച രാജപുത്രീ പുരന്ദര।
സാഽസ്മാഭിഃ സഹ ഗച്ഛേത തദ്ഭവാനനുമന്യതാം॥ 17-3-4 <span class="RSN">(98393)</span>
<span class="speak">ശക്ര ഉവാച। 17-3-5x <span class="RSN">(8084)</span> </span>
ഭ്രാതൄന്ദ്രക്ഷ്യസി സ്വർഗേ ത്വമഗ്രതസ്ത്രിദിവം ഗതാൻ।
കൃഷ്ണയാ സഹിതാൻസർവാൻമാ ശുചോ ഭരതർഷഭ॥ 17-3-5 <span class="RSN">(98394)</span>
നിക്ഷിപ്യ മാനുഷം ദേഹം ഗതാസ്തേ ഭരതർഷഭ।
അനേന ത്വം ശരീരേണ സ്വർഗം ഗന്താ ന സംശയഃ॥ 17-3-6 <span class="RSN">(98395)</span>
<span class="speak">യുധിഷ്ഠിര ഉവാച। 17-3-7x <span class="RSN">(8085)</span> </span>
അയം ശ്വാ ഭൂതഭവ്യേശ ഭക്തോ മാം നിത്യമേവ ഹ।
സ ഗച്ഛേത മയാ സാർധമാനൃശംസ്യാ ഹി മേ മതിഃ॥ 17-3-7 <span class="RSN">(98396)</span>
<span class="speak">ശക്ര ഉവാച। 17-3-8x <span class="RSN">(8086)</span> </span>
അമർത്യത്വം മത്സമത്വം ച രാജ-
ഞ്ശ്രിയം കൃത്സ്നാം മഹതീം ചൈവ സിദ്ധിം।
സംപ്രാപ്തോദ്യ സ്വർഗസുഖാനി ച ത്വം
ത്യജ ശ്വാനം നാത്ര നൃശംസമസ്തി॥  17-3-8 <span class="RSN">(98397)</span>
<span class="speak">യുധിഷ്ഠിര ഉവാച। 17-3-9x <span class="RSN">(8087)</span> </span>
അനാര്യമാര്യേണി സഹസ്രനേത്ര
ശക്യം കർതും ദുഷ്കരമേതദാര്യ।
മാ മേ ശ്രിയാ സംഗമനം തയാഽസ്തു
യസ്യാഃ കൃതേ ഭക്തജനം ത്യജേയം॥  17-3-9 <span class="RSN">(98398)</span>
<span class="speak">ഇന്ദ്ര ഉവാച। 17-3-10x <span class="RSN">(8088)</span> </span>
സ്വർഗേ ലോകേ ശ്വവതാം നാസ്തി ധിഷ്ണ്യ-
മിഷ്ടാപൂർതം ക്രോധവശാ ഹരന്തി।
തതോ വിചാര്യി ക്രിയതാം ധർമരാജ
ത്യജ ശ്വാനം നാത്ര നൃശംസമസ്തി।  17-3-10 <span class="RSN">(98399)</span>
<span class="speak">യുധിഷ്ഠിര ഉവാച। 17-3-11x <span class="RSN">(8089)</span> </span>
ഭക്തത്യാഗം പ്രാഹുരത്യന്തപാപം
തുല്യം ലോകേ ബ്രഹ്മവധ്യാകൃതേന।
തസ്മാന്നാഹം ജാതു കഥഞ്ചനാദ്യ
ത്യക്ഷ്യാംയേനം സ്വസുഖാർഥീ മഹേന്ദ്രഃ॥  17-3-11 <span class="RSN">(98400)</span>
ഭീതം ഭക്തം നാന്യദസ്തീതി ചാർതം
പ്രാപ്തം ക്ഷീണം രക്ഷണേ പ്രാണലിപ്സും।
പ്രാണത്യാഗാദപ്യഹം നൈവ മോക്തും
യതേയം വൈ നിത്യമേതദ്വ്രതം മേ॥  17-3-12 <span class="RSN">(98401)</span>
<span class="speak">ഇന്ദ്ര ഉവാച। 17-3-13x <span class="RSN">(8090)</span> </span>
ശുനാ ദൃഷ്ടം ക്രോധവശാ ഹരന്തി
യദ്ദത്തമിഷ്ടം വിവൃതമഥോ ഹുതം ച।
തസ്മാച്ഛുനസ്ത്യാഗമിമം കുരുഷ്വ
ശുനസ്ത്യാഗാത്പ്രാപ്സ്യസേ ദേവലോകം॥  17-3-13 <span class="RSN">(98402)</span>
ത്യക്ത്വാ ഭ്രാതൄന്ദയിതാം ചാപി കൃഷ്ണാം
പ്രാപ്തോ ലോകഃ കർമണാ സ്വേന വീര।
ശ്വാനം ചൈനം ന ത്യജസേ കഥം നു
ത്യാഗം കൃത്സ്നം ചാസ്ഥിതോ മുഹ്യസേഽദ്യ॥  17-3-14 <span class="RSN">(98403)</span>
<span class="speak">യുധിഷ്ഠിര ഉവാച। 17-3-15x <span class="RSN">(8091)</span> </span>
ന വിദ്യതേ സന്ധിരഥാപി വിഗ്രഹോ
മൃതൈർമർത്യൈരിതി ലോകേഷു നിഷ്ഠാ।
ന തേ മയാ ജീവയിതും ഹി ശക്യാ-
സ്തതസ്ത്യാഗസ്തേഷു കൃതോ ന ജീവതാം॥  17-3-15 <span class="RSN">(98404)</span>
പ്രതിപ്രദാനം ശരണാഗതസ്യ
സ്ത്രിയാ വധോ ബ്രാഹ്മണസ്വാപഹാരഃ।
മിത്രദ്രോഹസ്താനി ചത്വാരി ശക്ര
ഭക്തത്യാഗശ്ചൈവ സമോ മതോ മേ॥  17-3-16 <span class="RSN">(98405)</span>
<span class="speak">വൈശംപായന ഉവാച। 17-3-17x <span class="RSN">(8092)</span> </span>
തദ്ധർമരാജസ്യ വചോ നിശംയ
ധർമസ്വരൂപീ ഭഗവാനുവാച।
യുധിഷ്ഠിരം പ്രീതിയുക്തോ നരേന്ദ്രം
ശ്ലക്ഷ്ണൈർവാക്യൈഃ സംസ്തവസംപ്രയുക്തൈഃ॥  17-3-17 <span class="RSN">(98406)</span>
അഭിജാതോസി രാജേന്ദ്ര പിതുർവൃത്തേന മേധയാ।
അനുക്രോശേനി ചാനേന സർവഭൂതേഷു ഭാരത॥ 17-3-18 <span class="RSN">(98407)</span>
പുരാ ദ്വൈതവനേ ചാസി മയാ പുത്ര പരീക്ഷിതഃ।
പാനീയാർഥേ പരാക്രാന്താ യത്ര തേ ഭ്രാതരോ ഹതാഃ॥ 17-3-19 <span class="RSN">(98408)</span>
ഭീമാർജുനൌ പരിത്യജ്യ യത്ര ത്വം ഭ്രാതരാവുഭൌ।
മാത്രോഃ സാംയമഭീപ്സന്വൈ നകുലം ജീവമിച്ഛസി॥ 17-3-20 <span class="RSN">(98409)</span>
അയം ശ്വാ ഭക്ത ഇത്യേവം ത്യക്തോ ദേവരഥസ്ത്വയാ।
തസ്മാത്സ്വർഗേ ന തേ തുല്യഃ കശ്ചിദസ്തി നരാധിപഃ॥ 17-3-21 <span class="RSN">(98410)</span>
അതസ്തവാക്ഷയാ ലോകാഃ സ്വശരീരേണ ഭാരത।
പ്രാപ്തോസി ഭരതശ്രേഷ്ഠ ദിവ്യാം ഗതിമനുത്തമാം॥ 17-3-22 <span class="RSN">(98411)</span>
<span class="speak">വൈശംപായന ഉവാച। 17-3-23x <span class="RSN">(8093)</span> </span>
തതോ ധർമശ്ച ശക്രശ്ച മരുതശ്ചാശ്വിനാവപി।
ദേവാ ദേവർഷയശ്ചൈവ രഥമാരോപ്യ പാണ്ഡവം॥ 17-3-23 <span class="RSN">(98412)</span>
പ്രയയുഃ സ്വൈർവിമാനൈസ്തേ സിദ്ധാഃ കാമവിഹാരിണഃ।
സർവേ വിരജസഃ പുണ്യാഃ പുണ്യവാഗ്ബുദ്ധികർമിണഃ॥ 17-3-24 <span class="RSN">(98413)</span>
സ തം രഥം സമാസ്ഥായ രാജാ കുരുകുലോദ്വഹഃ।
ഊർധ്വമാചക്രമേ ശീഘ്രം തേജസാഽഽവൃത്യരോദസീ॥ 17-3-25 <span class="RSN">(98414)</span>
തതോ ദേവനികായ്യസ്ഥോ നാരദഃ സർവലോകവിത്।
ഉവാചോച്ചൈസ്തദാ വാക്യം ബൃഹദ്വാദീ ബൃഹത്തപാഃ॥ 17-3-26 <span class="RSN">(98415)</span>
യേഽപി രാജർഷയഃ പൂർവേ തേ ചാപി സമുപസ്ഥിതാഃ।
കീതി പ്രച്ഛാദ്യ തേഷാം വൈ കുരുരാജോഽധിതിഷ്ഠതി॥ 17-3-27 <span class="RSN">(98416)</span>
ലോകാനാവൃത്യ യശസാ തേജസാ വൃത്തസംപദാ।
സ്വശരീരേണ സംപ്രാപ്തം നാന്യം ശുശ്രമ പാണ്ഡവാത്॥ 17-3-28 <span class="RSN">(98417)</span>
തേജാംസി യാനി ദൃഷ്ടാനി ഭൂമിഷ്ഠേന ത്വയാ വിഭോ।
വേശ്മാനി ഭുവി ദേവാനാം പശ്യാമൂനി സഹസ്രശഃ॥ 17-3-29 <span class="RSN">(98418)</span>
നാരദസ്യ വചഃ ശ്രുത്വാ രാജാ വചനമബ്രവീത്।
ഭ്രാതൄനപശ്യന്ധർമാത്മാ സ്വപക്ഷാംശ്ചൈവ പാർഥിവാൻ॥ 17-3-30 <span class="RSN">(98419)</span>
ശുഭം വാ യദി വാ പാപം ഭ്രാതൄണാം സ്ഥാനമദ്യ മേ।
തദേവ പ്രാപ്തുമിച്ഛാമി ലോകാന്യാന്ന കാമയേ॥ 17-3-31 <span class="RSN">(98420)</span>
രാജ്ഞസ്തു വചനം ശ്രുത്വാ ദേവരാജഃ പുരന്ദരഃ।
ആനൃശംസ്യസമായുക്തം പ്രത്യുവാച യുധിഷ്ഠിരം॥ 17-3-32 <span class="RSN">(98421)</span>
സ്ഥാനേഽസ്മിന്വസ രാജേന്ദ്ര കർമഭിർനിർജിതേ ശുഭൈഃ।
കിം ത്വം മാനുഷ്യകം സ്നേഹമദ്യാപി പരികർഷസി॥ 17-3-33 <span class="RSN">(98422)</span>
സിദ്ധിം പ്രാപ്തോസി പരമാം യതാ നാന്യഃ പുമാൻക്വചിത്।
നൈവ തേ ഭ്രാതരഃ സ്ഥാനം സംപ്രാപ്താഃ കുരുനന്ദന॥ 17-3-34 <span class="RSN">(98423)</span>
അദ്യാപി മാനുഷോ ഭാവഃ സ്പൃശതേ ത്വാം നരാധിപ।
സ്വർഗോഽയം പശ്യ ദേവർഷീൻസിദ്ധാംശ്ച ത്രിദിവാലയാൻ॥ 17-3-35 <span class="RSN">(98424)</span>
യുധിഷ്ഠിരസ്തു ദേവേന്ദ്രമേവംവാദിനമീശ്വരം।
പുനരേവാബ്രവീദ്ധീമാനിദം വചനമർഥവത്॥ 17-3-36 <span class="RSN">(98425)</span>
തൈർവിനാ നോത്സഹേ വസ്തുമിഹ ദൈത്യനിബർഹണ।
ഗന്തുമിച്ഛാമി തത്രാഹം യത്ര മേ ഭ്രാതരോ ഗതാഃ॥ 17-3-37 <span class="RSN">(98426)</span>
യത്ര സാ ബൃഹതീ ശ്യാമാ ബുദ്ധിസത്ത്വഗുണാന്വിതാ।
ദ്രൌപദീ യോഷിതാംശ്രേഷ്ഠാ യത്ര ചൈവ സുതാ മമ॥ ॥ 17-3-38 <span class="RSN">(98427)</span>
 <span>
ഇതി ശ്രീമൻമഹാഭാരതേ മഹാപ്രസ്ഥാനികപർവണി തൃതീയോഽധ്യായഃ॥ 3 ॥ മഹാപ്രസ്ഥാനികം പർവം സമാപ്തം॥ 17 ॥ </span>
<center>------------</center>
<span class="notes"> അതഃ പരം സ്വർഗാരോഹണപർവഃ തസ്യായമാദ്യഃ ശ്ലോകഃ। ജനമേജയ ഉവാച। സ്വർഗം ത്രിവിഷ്ടപം പ്രാപ്യ മമ പൂർവപിതാമഹാഃ। പാണ്ഡവാ ധാർതരാഷ്ട്രാശ്ച കാനി സ്ഥാനാനി ഭേജിരേ॥ 1 ॥ ഇദം മഹാപ്രസ്ഥാനികം പർവ കുംഭഘോണസ്യേന ടീ.ആർ. കൃഷ്ണമാചാര്യേണ ടീ.ആർ. വ്യാസാചാര്യേണ ച മുംബയ്യാം നിർണയസാഗരമുദ്രായന്ത്രേ മുദ്രാപിതം। ശകാബ്ദാഃ 1832 സന 1910.
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
17-3-8 അസ്പൃശ്യസ്യ സന്ത്യാഗ നൃശംസം നിർദയത്വം നാസ്തി॥ 17-3-10 ശ്വവതാമശുചിത്വാദ്ധിഷ്ണ്യം സ്ഥാനം സ്വർഗേ നാസ്തി। ക്രോധവശാ നാമ ദേവഗണാ അശുചേരിഷ്ടാപൂർതഫലം ഘ്നന്തി॥ 17-3-18 അഭിജാതോസി കുലീനോസി। പിതുഃ പാണ്ഡോഃ॥ 17-3-26 നികായ്യസ്ഥോ നിവാസസ്ഥഃ॥ 17-3-27 സമുപസ്ഥിതാഃ സ്മൃതിവിഷയാഃ സന്തി॥ 17-3-31 യദേവ ഭ്രാതൄണാം സ്ഥാനം പ്രാപ്തുമിച്ഛാമി॥ 31
</span>
</div>
</div>

</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>