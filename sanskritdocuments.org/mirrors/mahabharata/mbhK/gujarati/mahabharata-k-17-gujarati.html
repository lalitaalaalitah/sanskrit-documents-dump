<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
	<meta http-equiv="content-type" content="text/html; charset=utf-8" />
<META name="keywords"    content="સંસ્કૃત, મહાભારત, મહાભારતં, કુરુક્ષેત્ર, ભીષ્મ, યુધિષ્ઠિર, અર્જુન, શ્રીકૃષ્ણ, નકુલ, સહદેવ, પાણ્ડુ , ભીમ, દ્રૌપદી, કુન્તી , વિદુર, વૈશમ્પાયન, વ્યાસ   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>મહાભારત - પર્વ ૧૭ - મહાપ્રસ્થાનિકપર્વ  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - મહાભારતમ્" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition in Gujarati Script</h2>
<!--			Start Accordion 		-->
<div id="accordion-container">
<h2>
17. મહાપ્રસ્થાનિકપર્વ
</h2>
<h6 class="accordion-header">
મહાપ્રસ્થાનિકપર્વ - અધ્યાય 001</h6>
<div class="accordion-content">
<h3>॥ શ્રીઃ ॥</h3>
<h2>
17.1. અધ્યાયઃ 001
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
ભ્રાતૃભિર્દ્રૌપદ્યા ચ સહ સ્વર્ગે જિગમિષુણા યુધિષ્ઠિરેણ યુયુત્સૌ રાજ્યભારનિવેશનપૂર્વકં પરિક્ષિતો રાજ્યેઽભિષેચનમ્॥ 1 ॥ તથા કૃચ્છ્રાત્પૌરાનુમતિસંપાદનેન વલ્કલધારણાદિપૂર્વકં શુના સહ ગૃહાત્પ્રસ્થાનમ્॥ 2 ॥ અર્જુનેન મધ્યેમાર્ગમગ્નિવચસા સનિષઙ્ગસ્ય ગાણ્ડીવસ્ય વરુણોદ્દેશેન સમુદ્રે પ્રક્ષેપણમ્॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-1-1x"
name="mahAprasthAnika-17-1-1x"><!--anchor--></a>શ્રીવેદવ્યાસાય નમઃ।
</span>
નારાયણં નમસ્કૃત્ય નરં ચૈવ નરોત્તમમ્।
દેવીં સરસ્વતીં વ્યાસં તતો જયમુદીરયેત્॥ 17-1-1 <span class="RSN">(98316)</span>
<span class="speak">જનમેજય ઉવાચ। 17-1-1x <span class="RSN">(8075)</span> </span>
એવં વૃષ્ણ્યન્ધકકુલે શ્રુત્વા મૌસલમાહવમ્।
પાણ્ડવાઃ કિમકુર્વન્ત તથા કૃષ્ણે દિવં ગતે॥ 17-1-1 <span class="RSN">(98317)</span>
<span class="speak">વૈશમ્પાયન ઉવાચ। 17-1-2x <span class="RSN">(8076)</span> </span>
શ્રુત્વૈવં કૌરવો રાજા વૃષ્ણીનાં કદનં મહત્।
પ્રસ્થાને મતિમાધાય વાક્યમર્જુનમબ્રવીત્॥ 17-1-2 <span class="RSN">(98318)</span>
કાલઃ પચતિ ભતાનિ સર્વાણ્યેવ મહામતે।
કાલપાશમહં મન્યે ત્વમપિ દ્રષ્ટુમર્હસિ॥ 17-1-3 <span class="RSN">(98319)</span>
ઇત્યુક્તઃ સ તુ કૌન્તેયઃ કાલઃ કાલ ઇતિ બ્રુવન્।
અન્વપદ્યત તદ્વાક્યં ભ્રાતુર્જ્યેષ્ઠસ્ય ધીમતઃ॥ 17-1-4 <span class="RSN">(98320)</span>
અર્જુનસ્ય મતં જ્ઞાત્વા ભીમસેનો યમૌ તથા।
અન્વપદ્યન્ત તદ્વાક્યં યદુક્તં સવ્યસાચિના॥ 17-1-5 <span class="RSN">(98321)</span>
તતો યુયુત્સુમાનાય્ય પ્રવ્રજન્ધર્મકામ્યયા।
રાજ્યં પરિદદૌ સર્વં વૈશ્યાપુત્રે યુધિષ્ઠિરઃ॥ 17-1-6 <span class="RSN">(98322)</span>
અભિંષિચ્ય સ્વરાજ્યે ચ રાજાનં ચ પરિક્ષિતમ્।
દુઃખાર્તશ્ચાબ્રવીદ્રાજા સુભદ્રાં પાણ્ડવાગ્રજઃ॥ 17-1-7 <span class="RSN">(98323)</span>
એષ પુત્રસ્ય પુત્રસ્તે કુરુરાજો ભવિષ્યતિ।
યદૂનાં પરિશેષશ્ચ વજ્રો રાજા કૃતશ્ચ હ॥ 17-1-8 <span class="RSN">(98324)</span>
પરિક્ષિદ્ધાસ્તિનપુરે શક્રપ્રસ્થે ચ યાદવઃ।
વજ્રો રાજા ત્વયા રક્ષ્યો મા ચાધર્મે મનઃ કૃથાઃ॥ 17-1-9 <span class="RSN">(98325)</span>
ઇત્યુક્ત્વા ધર્મરાજાઃ સ વાસુદેવસ્ય ધીમતઃ।
માતુલસ્ય ચ વૃદ્ધસ્ય રામદીનાં તથૈવ ચ॥ 17-1-10 <span class="RSN">(98326)</span>
ભ્રાતૃભિઃ સહ ધર્માત્મા કૃત્વોદકમતન્દ્રિતઃ।
શ્રાદ્ધાન્યદ્દિશ્ય સર્વેષાં ચકાર વિદિવત્તદા॥ 17-1-11 <span class="RSN">(98327)</span>
દ્વૈપાયનં નારદં ચ માર્કણ્ડેયં તપોધનમ્।
ભારદ્વાજં યાજ્ઞવલ્ક્યં હરિમુદ્દિશ્ય યત્નવાન્।
અભોજયત્સ્વાદુ ભોજ્યં કીર્તયિત્વા ચ શાર્ઙ્ગિણં॥  17-1-12 <span class="RSN">(98328)</span>
દદૌ રત્નાનિ વાસાંસિ ગ્રામાનશ્વાન્રથાંસ્તથા।
સ્ત્રિયશ્ચ દ્વિજમુખ્યેભ્યસ્તદા શતસહસ્રશઃ॥ 17-1-13 <span class="RSN">(98329)</span>
કૃપમભ્યર્ચ્ય ચ ગુરુમથ પૌરપુરસ્કૃતમ્।
`આહૂય ભરતશ્રેષ્ઠ સંનિવેશ્યાસને તદા।'
શિષ્યં પરિક્ષિતં તસ્મૈ તદૌ ભરતસત્તમઃ॥  17-1-14 <span class="RSN">(98330)</span>
તતસ્તુ પ્રકૃતીઃ સર્વાઃ સમાનાય્ય યુધિષ્ઠિરઃ।
સર્વમાચષ્ટ રાજર્ષિકીર્ષિતમથાત્મનઃ॥ 17-1-15 <span class="RSN">(98331)</span>
તે શ્રુત્વૈવ વચસ્તસ્ય પૌરજાનપદા જનાઃ।
ભૃશમુદ્વિગ્રમનસો નાભ્યનન્દન્ત તદ્વચઃ॥ 17-1-16 <span class="RSN">(98332)</span>
નૈવં કર્તવ્યમિતિ તે તદોચુસ્તં જનાધિપમ્।
ન ચ રાજા તથાઽકાર્ષીત્કાલપર્યાયધર્મિવિત્॥ 17-1-17 <span class="RSN">(98333)</span>
તતોઽનુમાન્ય ધર્માત્મા પૌરજાનપદં જનમ્।
ગમનાય મતિં ચક્રે કૃષ્ણસ્ય ગમનાદપિ॥ 17-1-18 <span class="RSN">(98334)</span>
`વર્તમાને વિવાદે તુ વાસ્તુવિક્રયિણં પ્રતિ।
ધનેચ્છા યુગપત્પ્રાપ્તા ક્ષેત્રતસ્વામિભૂભૃતામ્॥ 17-1-19 <span class="RSN">(98335)</span>
પ્રાપ્તં કલિયુગં જ્ઞાત્વા સહદેવો હસન્નિવ।
રાજ્ઞસ્તુ કથયામાસ ધર્મો નષ્ટસ્તુ સઙ્કરઃ॥ 17-1-20 <span class="RSN">(98336)</span>
શ્રુત્વા તુ દુર્મના રાજા પર્યાપ્તં જીવનં મમ।'
ઇતિ સ્મ રાજા કૌરવ્યો ધર્મપુત્રો યુધિષ્ઠિરઃ।
ઉત્સૃજ્યાભરણાન્યઙ્ગાજ્જગૃહે વલ્કલાન્યુત॥  17-1-21 <span class="RSN">(98337)</span>
ભીમાર્જુનયમાશ્ચૈવ દ્રૌપદી ચ યશસ્વિની।
તથૈવ જગૃહુઃ સર્વે વલ્કલાનિ નરાધિપ॥ 17-1-22 <span class="RSN">(98338)</span>
વિધિવત્કારયિત્વેષ્ટિં નૈષ્ઠિકીં ભરતર્ષભ।
સમુત્સૃજ્યાપ્સુ સર્વેઽગ્નીન્પ્રતસ્થુર્નરપુઙ્ગવાઃ॥ 17-1-23 <span class="RSN">(98339)</span>
તતઃ પ્રરુરુદુઃ સર્વાઃ સ્ત્રિંયો દૃષ્ટ્વા નરોત્તમાન્।
પ્રસ્થિતાન્દ્રૌપદીષષ્ઠાન્પુરા દ્યૂતજિતાન્યથા॥ 17-1-24 <span class="RSN">(98340)</span>
હર્ષોઽભવચ્ચ સર્વેષાં ભ્રાતૄણાં ગમનં પ્રતિ।
યુધિષ્ઠિરમતં જ્ઞાત્વા વૃષ્ણિક્ષયમવેક્ષ્ય ચ।  17-1-25 <span class="RSN">(98341)</span>
ભ્રાતરઃ પઞ્ચ કૃષ્ણા ચ ષષ્ઠી શ્વા ચૈવ સપ્તમઃ।
આત્મના સપ્તમો રાજા નિર્યયૌ ગજસાહ્વયાત્।
પૌરૈરનુગતો દૂરં સર્વૈરન્તઃપુરૈસ્તથા॥  17-1-26 <span class="RSN">(98342)</span>
ન ચૈનમશકત્કશ્ચિન્નિવર્તસ્વેતિ ભાષિતુમ્।
ન્યવર્તન્ત તતઃ સર્વે નરા નગરવાસિનઃ॥ 17-1-27 <span class="RSN">(98343)</span>
કૃપપ્રભૃતયશ્ચૈવ યુયુત્સું પર્યવારયન્।
વિવેશ ગઙ્ગાં કૌરવ્ય ઉલૂપી ભુજગાત્મજા॥ 17-1-28 <span class="RSN">(98344)</span>
ચિત્રાઙ્ગદા યયૌ ચાપિ મણલૂરપુરં પ્રતિ।
શિષ્ટાઃ પરિક્ષિતં ત્વન્યા માતરઃ પર્યવારયન્॥ 17-1-29 <span class="RSN">(98345)</span>
પાણ્ડવાશ્ચ મહાત્માનો દ્રૌપદી ચ યશસ્વિની।
કૃતોપવાસાઃ કૌરવ્ય પ્રયયુઃ પ્રાઙ્મુખાસ્તતઃ॥ 17-1-30 <span class="RSN">(98346)</span>
યોગયુક્તા મહાત્માનસ્ત્યાગધર્મમુપેયુષઃ।
અભિજગ્મુર્બહૂન્દેસાન્સરિતઃ સાગરાંસ્તથા॥ 17-1-31 <span class="RSN">(98347)</span>
યુધિષ્ઠિરો યયાવગ્રે ભીમસ્તુ તદનન્તરમ્।
અર્જુનસ્તસ્ય ચાન્વેવ યમૌ ચાપિ યથાક્રમમ॥ 17-1-32 <span class="RSN">(98348)</span>
પૃષ્ઠતસ્તુ વરારોહા શ્યામા પદ્મદલેક્ષણા।
દ્રૌપદી યોષિતાંશ્રેષ્ઠા યયૌ ભરતસત્તમ।  17-1-33 <span class="RSN">(98349)</span>
શ્વા ચૈવાનુયાયાવેકઃ પ્રસ્થિતાન્પાણ્ડવાન્વનમ્।
ક્રમેણિ તે યયુર્વીરા લૌહિત્યં સલિલાર્ણવમ્॥ 17-1-34 <span class="RSN">(98350)</span>
ગાણ્ડીવં તુ ધનુર્દિવ્યં ન મુમોચ ધનંજયઃ।
રત્નલોભાન્મહારાજ તે ચાક્ષય્યે મહેષુધી॥ 17-1-35 <span class="RSN">(98351)</span>
અગ્નિં તે દદૃશુસ્તત્ર સ્થિતં શૈલમિવાગ્રતઃ।
માર્ગમાવૃત્ય તિષ્ઠન્તં સાક્ષાત્પુરુષવિગ્રહમ્॥ 17-1-36 <span class="RSN">(98352)</span>
તતો દેવઃ સ સપ્તાર્ચિઃ પાણ્ડવાનિદમબ્રવીત્।
ભોભો પાણ્ડુસુતા વીરાઃ પાવકં માં નિબોધત॥ 17-1-37 <span class="RSN">(98353)</span>
યુધિષ્ઠિર મહાબાહો ભીમસેન પરંતપ।
અર્જુનાશ્વિસુતૌ વીરૌ નિબોધત વચો મમ॥ 17-1-38 <span class="RSN">(98354)</span>
અહમગ્નિઃ કુરુશ્રેષ્ઠા મયા દગ્ધં ચ ખાણ્ડવમ્।
અર્જુનસ્ય પ્રભાવેન તથા નારાયણસ્ય ચ॥ 17-1-39 <span class="RSN">(98355)</span>
અયં વઃ ફલ્ગુનો ભ્રાતા ગાણ્ડીવં પરમાયુધમ્।
પરિત્યજ્ય વને યાતુ નાનેનાર્થોસ્તિ કશ્ચન॥ 17-1-40 <span class="RSN">(98356)</span>
ચક્રરત્નં તુ યત્કૃષ્ણે સ્થિતમાસીન્મહાત્મનિ।
ગતં તચ્ચ પુનર્હસ્તે કાલેનૈષ્યતિ તસ્ય હ॥ 17-1-41 <span class="RSN">(98357)</span>
વરુણાદાહૃતં પૂર્વં મયૈતત્પાર્થકારણાત્।
ગાણ્ડીવં ધનુષાં શ્રેષ્ઠં વરુણાયૈવ દીયતામ્॥ 17-1-42 <span class="RSN">(98358)</span>
તતસ્તે ભ્રાતરઃ સર્વે ધનંજયમચોદયન્।
સ જલે પ્રાક્ષિપચ્ચૈતત્તથાઽક્ષય્યે મહેષુધી॥ 17-1-43 <span class="RSN">(98359)</span>
તતોઽગ્નિર્ભરતશ્રેષ્ઠ તત્રૈવાન્તરધીયત।
યયુસ્ચ પાણ્ડવા વીરાસ્તતસ્તે દક્ષિણામુખાઃ॥ 17-1-44 <span class="RSN">(98360)</span>
તતસ્તે તૂત્તરેણૈવ તીરેણ લવણાંભસઃ।
જગ્મુર્ભરતશાર્દૂલ દિશં દક્ષિણપશ્ચિમામ્॥ 17-1-45 <span class="RSN">(98361)</span>
તતઃ પુનઃ સમાવૃત્તાઃ પશ્ચિમાં દિશમેવ તે।
દદૃશુર્દ્વારકાં ચાપિ સાગરેણ પરિપ્લુતામ્॥ 17-1-46 <span class="RSN">(98362)</span>
ઉદીચીં પુનરાવૃત્ત્ય યયુર્ભરતસત્તમાઃ।
પ્રાદક્ષિણ્યં ચિકીર્ષન્તઃ પૃથિવ્યા યોગધર્મિણઃ॥ ॥ 17-1-47 <span class="RSN">(98363)</span>
 <span>
ઇતિ શ્રીમન્મહાભારતે મહાપ્રસ્થાનિકપર્વણિ પ્રથમોઽધ્યાયઃ॥ 1 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-1-2 પ્રસ્થાને સ્વર્ગં ગન્તું ગૃહાન્નિઃસરણે॥ 7-1-3 પાશં તત્કૃતમાકર્ષં મરણમિતિયાવત્। તદહં મન્યે અઙ્ગીકરોમિ। ત્વમપ્યેતદ્દ્રષ્ટુમાલોચિતુમ્॥ 7-1-5 કાલઃ કાલ ઇતિ નિત્યાર્થે દ્વિત્વમ્। અપરિહાર્યઃ કાલો મૃત્યુઃ સોઽદ્યૈવાસ્તુ કિં ચિરેણેત્યાશયઃ॥ 7-1-6 ધર્મકામ્યયા પ્રવજન્નતૂદ્વેગેન। પરિદદૌ તદધીનં કૃતવાન્। તસ્યાભિષેકેઽનધિકારાત્॥ 7-1-7 સ્વરાજ્યે હાસ્તિનપુરે॥ 7-1-9 અધર્મે પરિક્ષિદ્વજ્રયોર્બાલયોરરક્ષણજે। મહાપ્રસ્થાનમિયં મા કુર્યાદિતિ ભાવઃ॥ 7-1-13 સ્ત્રિયો દાસીઃ॥ 7-1-18 અનુમાન્યાનુમતિપ્રદં કૃત્વા॥ 7-1-23 નૈષ્ઠિકીં પાર્યન્તિકીં ઉત્સર્ગેષ્ટિમિત્યર્થઃ। આત્મન્યગ્નીન્સમારોપ્યાપ્સ્વગ્નીનુત્સૃજ્યેતિ જ્ઞેયમ્॥ 7-1-29 અન્યા યુધિષ્ઠિરાદીનાં ભાર્યાઃ શ્રઉતસોમાદીનાં માતરઃ॥ 7-1-34 લૌહિત્યં ઉદયાચલપ્રાન્તસ્થં સમુદ્રમ॥ 7-1-40 અનેન ગાણ્ડીવેન। અર્થઃ પ્રયોજનમ્॥ 7-1-41 કાલેન અવતારાન્તરે॥
</span>

</span>
</div>
<h6 class="accordion-header">
મહાપ્રસ્થાનિકપર્વ - અધ્યાય 002</h6>
<div class="accordion-content">
<h3>॥ શ્રીઃ ॥</h3>
<h2>
17.2. અધ્યાયઃ 002
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
મેરુગિરિંપ્રતિ ગચ્છન્તં યુધિષ્ઠિરં જ્યેષ્ઠ્યક્રમાદનુગચ્છત્સુ દૌપદ્યાદિષુ યોગભ્રંશાત્ક્રમેણ ભૂમૌ નિપતત્સુ ભીમપ્રશ્નાત્તં પ્રતિ યુધિષ્ઠિરેણ તેષાં પતને હેતુકથનમ્॥ 1 ॥ તથા તતઃ શુના કેવલમનુગમ્યમાનેન સતા પુરોગમનમ્॥ 2 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-2-1x"
name="mahAprasthAnika-17-2-1x"><!--anchor--></a>વૈશમ્પાયન ઉવાચ।
</span>
તતસ્તે નિયતાત્માન ઉદીચીં દિશમાસ્થિતાઃ।
દદૃશુર્યોગયુક્તાશ્ચ હિમવન્તં મહાગિરિમ્॥ 17-2-1 <span class="RSN">(98364)</span>
તં ચાપ્યતિક્રમન્તસ્તે દદૃશુર્વાલુકાર્ણવમ્।
અવૈક્ષન્ત મહાશૈલં મેરું શિખરિણાં વરમ્॥ 17-2-2 <span class="RSN">(98365)</span>
તેષાં તુ ગચ્છતાં શીઘ્રં સર્વેષાં યોગધાર્મિણામ્।
યાજ્ઞસેની ભ્રષ્ટયોગા નિપપાત મહીતલે॥ 17-2-3 <span class="RSN">(98366)</span>
તાં તુ પ્રપતિતાં દૃષ્ટ્વા ભીમસેનો મહાબલઃ।
ઉવાચ ધર્મરાજાનં યાજ્ઞસેનીમવેક્ષ્ય હ॥ 17-2-4 <span class="RSN">(98367)</span>
નાધર્મશ્ચરિતઃ કશ્ચિદ્રાજપુત્ર્યા પરંતપ।
કારણં કિંનુ તદ્બ્રૂહિ યત્કૃષ્ણા પતિતા ભુવિ॥ 17-2-5 <span class="RSN">(98368)</span>
<span class="speak">યુધિષ્ઠિર ઉવાચ। 17-2-6x <span class="RSN">(8077)</span> </span>
પક્ષપાતો મહાનસ્યા વિશેષેણ ધનંજયે।
તસ્યૈતત્ફલમદ્યૈષા ભુઙ્ક્તે પુરુષસત્તમ॥ 17-2-6 <span class="RSN">(98369)</span>
<span class="speak">વૈશમ્પાયન ઉવાચ। 17-2-7x <span class="RSN">(8078)</span> </span>
એવમુક્ત્વાઽનવેક્ષ્યૈનાં યયૌ ભરતસત્તમઃ।
સમાધાય મનો ધીમાન્ધર્માત્મા પુરુષર્ષભઃ॥ 17-2-7 <span class="RSN">(98370)</span>
સહદેવસ્તતો વિદ્વાન્નિપપાત મહીતલે।
તં ચાપિ પતિતં દૃષ્ટ્વા ભીમો રાજાનમબ્રવીત્॥ 17-2-8 <span class="RSN">(98371)</span>
યોઽયમસ્માસુ સર્વેષુ શુશ્રૂષુરનહંકૃતઃ।
સોયં માદ્રવતીપુત્રઃ કસ્માન્નિપતિતો ભુવિ॥ 17-2-9 <span class="RSN">(98372)</span>
<span class="speak">યુધિષ્ઠિર ઉવાચ। 17-2-10x <span class="RSN">(8079)</span> </span>
આત્મનઃ સદૃશં પ્રાજ્ઞં નૈષોઽમન્યત કઞ્ચન।
તેન દોષેણ પતિતો વિદ્વાનેષ નૃપાત્મજઃ॥ 17-2-10 <span class="RSN">(98373)</span>
<span class="speak">વૈશમ્પાયન ઉવાચ। 17-2-11x <span class="RSN">(8080)</span> </span>
ઇત્યુક્ત્વા તં સમુત્સૃજ્ય સહદેવં યયૌ તદા।
ભ્રાતૃભિઃ સહ કૌન્તેયઃ શુના ચૈવ યુધિષ્ઠિરઃ॥ 17-2-11 <span class="RSN">(98374)</span>
કૃષ્ણં નિપતિતાં દૃષ્ટ્વા સહદેવં ચ પાણ્ડવમ્।
આર્તો બન્ધુપ્રિયઃ શૂરો નકુલો નિપપાત હ॥ 17-2-12 <span class="RSN">(98375)</span>
તસ્મિન્નિપતિતે વીરે નકુલે ચારુદર્શને।
પુનરેવ તદા ભીમો રાજાનમિદમબ્રવીત્॥ 17-2-13 <span class="RSN">(98376)</span>
યોઽયમક્ષતધર્માત્મા ભ્રાતા વચનકારકઃ।
રૂપેણાપ્રતિમો લોકે નકુલઃ પતિતો ભુવિ॥ 17-2-14 <span class="RSN">(98377)</span>
ઇત્યુક્તો ભીમસેનેન પ્રત્યુવાચ યુધિષ્ઠિરઃ।
નકુલં પ્રતિ ધર્માત્મા સર્વબુદ્ધિમતાંવરઃ॥ 17-2-15 <span class="RSN">(98378)</span>
રૂપેણિ મત્સમો નાસ્તિ કશ્ચિદિત્યસ્ય દર્શનમ્।
અધિકશ્ચાહમેવૈક ઇત્યસ્ય મનસિ સ્થિતમ્॥ 17-2-16 <span class="RSN">(98379)</span>
નકુલઃ પતિતસ્તસ્માદાગચ્છ ત્વં વૃકોદર।
યસ્ય યદ્વિહિતં વીર સોઽવશ્યં તદુપાશ્નુતે॥ 17-2-17 <span class="RSN">(98380)</span>
તાંસ્તુ પ્રપતિતાન્દૃષ્ટ્વા પાણ્ડવઃ શ્વેતવાહનઃ।
પપાત શોકસંતપ્તસ્તતોનુ પરવીરહા॥ 17-2-18 <span class="RSN">(98381)</span>
તસ્મિંસ્તુ પુરુષવ્યાઘ્રે પતિતે શક્રતેજસિ।
મ્રિયમાણે દુરાધર્ષે ભીમો રાજાનમબ્રવીત્॥ 17-2-19 <span class="RSN">(98382)</span>
અનૃતં ન સ્મરામ્યસ્ય સ્વૈરેષ્વપિ મહાત્મનઃ।
અથ કસ્ય વિકારોઽયં યેનાયં પતિતો ભુવિ॥ 17-2-20 <span class="RSN">(98383)</span>
<span class="speak">યુધિષ્ઠિર ઉવાચ। 17-2-21x <span class="RSN">(8081)</span> </span>
એકોહં નિર્દહેયં વૈ શત્રૂનિત્યર્જુનોઽબ્રવીત્।
ન ચ તત્કૃતવાનેષ શૂરમાની તતોપતત્॥ 17-2-21 <span class="RSN">(98384)</span>
અવમેને ધનુર્ગ્રાહાનેષ સર્વાંશ્ચ ફલ્ગુનઃ।
તથા ચૈતન્ન તુ તથા કર્તવ્યં ભૂતિમિચ્છતા॥ 17-2-22 <span class="RSN">(98385)</span>
<span class="speak">વૈશમ્પાયન ઉવાચ। 17-2-23x <span class="RSN">(8082)</span> </span>
ઇત્યુક્ત્વા પ્રસ્થિતો રાજા ભીમોથ નિપપાત હ।
પતિતશ્ચાબ્રવીદ્ભીમો ધર્મરાજં યુધિષ્ઠિરમ્॥ 17-2-23 <span class="RSN">(98386)</span>
ભોભો રાજન્નવેક્ષસ્વ પતિતોહં પ્રિયસ્તવ।
કિંનિમિત્તં ચ પતનં બ્રૂહિ મે યદિ વેત્થ હ॥ 17-2-24 <span class="RSN">(98387)</span>
<span class="speak">યુધિષ્ઠિર ઉવાચ। 17-2-25x <span class="RSN">(8083)</span> </span>
અતિભુક્તં ચ ભવતા પ્રાણેન ચ વિકત્થસે।
અનવેક્ષ્ય પરં પાર્થ તેનાસિ પતિતઃ ક્ષિતૌ॥ 17-2-25 <span class="RSN">(98388)</span>
ઇત્યુક્ત્વા તં મહાબાહુર્જગામાનવલોકયન્।
શ્વાપ્યેકોનુયયૌ યસ્તે બહુશઃ કીર્તિતો મયા॥ ॥ 17-2-26 <span class="RSN">(98389)</span>
 <span>
ઇતિ શ્રીમન્મહાભારતે મહાપ્રસ્થાનિકપર્વણિ દ્વિતીયોઽધ્યાયઃ॥ 2 ॥
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
7-2-1 તતો દિક્ત્રયપ્રદક્ષિણીકરણાનન્તરમ્। યોગયુક્તાઃ સમાહિતમનસઃ॥ 7-2-3 ભ્રષ્ટયોગા ધ્યાનાત્ સ્ખલિતમાનસા॥ 7-2-7 અનવેક્ષ્ય સ્વર્ગાન્તરાયરૂપઃ સ્નેહો માભૂદિતિ ભાવઃ॥
</span>

</span>
</div>
<h6 class="accordion-header">
મહાપ્રસ્થાનિકપર્વ - અધ્યાય 003</h6>
<div class="accordion-content">
<h3>॥ શ્રીઃ ॥</h3>
<h2>
17.3. અધ્યાયઃ 003
</h2>
<h4>Mahabharata - Mahaprasthanika Parva - Chapter Topics</h4>
<span class="topic">
શુના સહ ગચ્છન્તં યુધિષ્ઠિરં પ્રતિ ઇન્દ્રેણ સ્વર્ગગમનાય નિજરતારોહણચોદના॥ 1 ॥ યુધિષ્ઠિરે શુના વિના રથારોહણમરોચયમાને યમેન નિજસ્વરૂપપ્રકાશનેન તત્પ્રશંસનમ્॥ 2 ॥ તતો યમેન્દ્રાદિભી રથેન સ્વર્ગં પ્રાપિતેન યુધિષ્ઠિરેણ તત્ર ભીમાદ્યદર્શનાદિન્દ્રંપ્રતિ ભ્રાત્રાદીન્વિના સ્વસ્ય સ્વર્ગેપ્યનભિરુચિકથનપૂર્વકં તત્સમીપગમનેચ્છાનિવેદનમ્॥ 3 ॥
</span>
<h4>Mahabharata - Mahaprasthanika Parva - Chapter Text</h4><div class="text">
<span class="speak">
<a id="mahAprasthAnika-17-3-1x"
name="mahAprasthAnika-17-3-1x"><!--anchor--></a>વૈશમ્પાયન ઉવાચ।
</span>
તતઃ સન્નાદયઞ્શક્રો દિવં ભૂમિં ચ સર્વશઃ।
રથેનોપયયૌ પાર્થમારોહેત્યબ્રવીચ્ચ તમ્॥ 17-3-1 <span class="RSN">(98390)</span>
સ્વભ્રાતૄન્પતિતાન્દૃષ્ટ્વા ધર્મરાજો યુધિષ્ઠિરઃ।
અબ્રવીચ્છોકસંતપ્તઃ સહસ્રાક્ષમિદં વચઃ॥ 17-3-2 <span class="RSN">(98391)</span>
ભ્રાતરઃ પતિતા મેઽત્ર ગચ્છેયુસ્તે મયા સહ।
ન વિના ભ્રાતૃભિઃ સ્વર્ગમિચ્છે ગન્તું સુરેશ્વર॥ 17-3-3 <span class="RSN">(98392)</span>
સુકુમારી સુખાર્હા ચ રાજપુત્રી પુરંદર।
સાઽસ્માભિઃ સહ ગચ્છેત તદ્ભવાનનુમન્યતામ્॥ 17-3-4 <span class="RSN">(98393)</span>
<span class="speak">શક્ર ઉવાચ। 17-3-5x <span class="RSN">(8084)</span> </span>
ભ્રાતૄન્દ્રક્ષ્યસિ સ્વર્ગે ત્વમગ્રતસ્ત્રિદિવં ગતાન્।
કૃષ્ણયા સહિતાન્સર્વાન્મા શુચો ભરતર્ષભ॥ 17-3-5 <span class="RSN">(98394)</span>
નિક્ષિપ્ય માનુષં દેહં ગતાસ્તે ભરતર્ષભ।
અનેન ત્વં શરીરેણ સ્વર્ગં ગન્તા ન સંશયઃ॥ 17-3-6 <span class="RSN">(98395)</span>
<span class="speak">યુધિષ્ઠિર ઉવાચ। 17-3-7x <span class="RSN">(8085)</span> </span>
અયં શ્વા ભૂતભવ્યેશ ભક્તો માં નિત્યમેવ હ।
સ ગચ્છેત મયા સાર્ધમાનૃશંસ્યા હિ મે મતિઃ॥ 17-3-7 <span class="RSN">(98396)</span>
<span class="speak">શક્ર ઉવાચ। 17-3-8x <span class="RSN">(8086)</span> </span>
અમર્ત્યત્વં મત્સમત્વં ચ રાજ-
ઞ્શ્રિયં કૃત્સ્નાં મહતીં ચૈવ સિદ્ધિમ્।
સંપ્રાપ્તોદ્ય સ્વર્ગસુખાનિ ચ ત્વં
ત્યજ શ્વાનં નાત્ર નૃશંસમસ્તિ॥  17-3-8 <span class="RSN">(98397)</span>
<span class="speak">યુધિષ્ઠિર ઉવાચ। 17-3-9x <span class="RSN">(8087)</span> </span>
અનાર્યમાર્યેણિ સહસ્રનેત્ર
શક્યં કર્તું દુષ્કરમેતદાર્ય।
મા મે શ્રિયા સઙ્ગમનં તયાઽસ્તુ
યસ્યાઃ કૃતે ભક્તજનં ત્યજેયમ્॥  17-3-9 <span class="RSN">(98398)</span>
<span class="speak">ઇન્દ્ર ઉવાચ। 17-3-10x <span class="RSN">(8088)</span> </span>
સ્વર્ગે લોકે શ્વવતાં નાસ્તિ ધિષ્ણ્ય-
મિષ્ટાપૂર્તં ક્રોધવશા હરન્તિ।
તતો વિચાર્યિ ક્રિયતાં ધર્મરાજ
ત્યજ શ્વાનં નાત્ર નૃશંસમસ્તિ।  17-3-10 <span class="RSN">(98399)</span>
<span class="speak">યુધિષ્ઠિર ઉવાચ। 17-3-11x <span class="RSN">(8089)</span> </span>
ભક્તત્યાગં પ્રાહુરત્યન્તપાપં
તુલ્યં લોકે બ્રહ્મવધ્યાકૃતેન।
તસ્માન્નાહં જાતુ કથઞ્ચનાદ્ય
ત્યક્ષ્યામ્યેનં સ્વસુખાર્થી મહેન્દ્રઃ॥  17-3-11 <span class="RSN">(98400)</span>
ભીતં ભક્તં નાન્યદસ્તીતિ ચાર્તં
પ્રાપ્તં ક્ષીણં રક્ષણે પ્રાણલિપ્સુમ્।
પ્રાણત્યાગાદપ્યહં નૈવ મોક્તું
યતેયં વૈ નિત્યમેતદ્વ્રતં મે॥  17-3-12 <span class="RSN">(98401)</span>
<span class="speak">ઇન્દ્ર ઉવાચ। 17-3-13x <span class="RSN">(8090)</span> </span>
શુના દૃષ્ટં ક્રોધવશા હરન્તિ
યદ્દત્તમિષ્ટં વિવૃતમથો હુતં ચ।
તસ્માચ્છુનસ્ત્યાગમિમં કુરુષ્વ
શુનસ્ત્યાગાત્પ્રાપ્સ્યસે દેવલોકમ્॥  17-3-13 <span class="RSN">(98402)</span>
ત્યક્ત્વા ભ્રાતૄન્દયિતાં ચાપિ કૃષ્ણાં
પ્રાપ્તો લોકઃ કર્મણા સ્વેન વીર।
શ્વાનં ચૈનં ન ત્યજસે કથં નુ
ત્યાગં કૃત્સ્નં ચાસ્થિતો મુહ્યસેઽદ્ય॥  17-3-14 <span class="RSN">(98403)</span>
<span class="speak">યુધિષ્ઠિર ઉવાચ। 17-3-15x <span class="RSN">(8091)</span> </span>
ન વિદ્યતે સંધિરથાપિ વિગ્રહો
મૃતૈર્મર્ત્યૈરિતિ લોકેષુ નિષ્ઠા।
ન તે મયા જીવયિતું હિ શક્યા-
સ્તતસ્ત્યાગસ્તેષુ કૃતો ન જીવતામ્॥  17-3-15 <span class="RSN">(98404)</span>
પ્રતિપ્રદાનં શરણાગતસ્ય
સ્ત્રિયા વધો બ્રાહ્મણસ્વાપહારઃ।
મિત્રદ્રોહસ્તાનિ ચત્વારિ શક્ર
ભક્તત્યાગશ્ચૈવ સમો મતો મે॥  17-3-16 <span class="RSN">(98405)</span>
<span class="speak">વૈશમ્પાયન ઉવાચ। 17-3-17x <span class="RSN">(8092)</span> </span>
તદ્ધર્મરાજસ્ય વચો નિશમ્ય
ધર્મસ્વરૂપી ભગવાનુવાચ।
યુધિષ્ઠિરં પ્રીતિયુક્તો નરેન્દ્રં
શ્લક્ષ્ણૈર્વાક્યૈઃ સંસ્તવસંપ્રયુક્તૈઃ॥  17-3-17 <span class="RSN">(98406)</span>
અભિજાતોસિ રાજેન્દ્ર પિતુર્વૃત્તેન મેધયા।
અનુક્રોશેનિ ચાનેન સર્વભૂતેષુ ભારત॥ 17-3-18 <span class="RSN">(98407)</span>
પુરા દ્વૈતવને ચાસિ મયા પુત્ર પરીક્ષિતઃ।
પાનીયાર્થે પરાક્રાન્તા યત્ર તે ભ્રાતરો હતાઃ॥ 17-3-19 <span class="RSN">(98408)</span>
ભીમાર્જુનૌ પરિત્યજ્ય યત્ર ત્વં ભ્રાતરાવુભૌ।
માત્રોઃ સામ્યમભીપ્સન્વૈ નકુલં જીવમિચ્છસિ॥ 17-3-20 <span class="RSN">(98409)</span>
અયં શ્વા ભક્ત ઇત્યેવં ત્યક્તો દેવરથસ્ત્વયા।
તસ્માત્સ્વર્ગે ન તે તુલ્યઃ કશ્ચિદસ્તિ નરાધિપઃ॥ 17-3-21 <span class="RSN">(98410)</span>
અતસ્તવાક્ષયા લોકાઃ સ્વશરીરેણ ભારત।
પ્રાપ્તોસિ ભરતશ્રેષ્ઠ દિવ્યાં ગતિમનુત્તમામ્॥ 17-3-22 <span class="RSN">(98411)</span>
<span class="speak">વૈશમ્પાયન ઉવાચ। 17-3-23x <span class="RSN">(8093)</span> </span>
તતો ધર્મશ્ચ શક્રશ્ચ મરુતશ્ચાશ્વિનાવપિ।
દેવા દેવર્ષયશ્ચૈવ રથમારોપ્ય પાણ્ડવમ્॥ 17-3-23 <span class="RSN">(98412)</span>
પ્રયયુઃ સ્વૈર્વિમાનૈસ્તે સિદ્ધાઃ કામવિહારિણઃ।
સર્વે વિરજસઃ પુણ્યાઃ પુણ્યવાગ્બુદ્ધિકર્મિણઃ॥ 17-3-24 <span class="RSN">(98413)</span>
સ તં રથં સમાસ્થાય રાજા કુરુકુલોદ્વહઃ।
ઊર્ધ્વમાચક્રમે શીઘ્રં તેજસાઽઽવૃત્યરોદસી॥ 17-3-25 <span class="RSN">(98414)</span>
તતો દેવનિકાય્યસ્થો નારદઃ સર્વલોકવિત્।
ઉવાચોચ્ચૈસ્તદા વાક્યં બૃહદ્વાદી બૃહત્તપાઃ॥ 17-3-26 <span class="RSN">(98415)</span>
યેઽપિ રાજર્ષયઃ પૂર્વે તે ચાપિ સમુપસ્થિતાઃ।
કીતિ પ્રચ્છાદ્ય તેષાં વૈ કુરુરાજોઽધિતિષ્ઠતિ॥ 17-3-27 <span class="RSN">(98416)</span>
લોકાનાવૃત્ય યશસા તેજસા વૃત્તસંપદા।
સ્વશરીરેણ સમ્પ્રાપ્તં નાન્યં શુશ્રમ પાણ્ડવાત્॥ 17-3-28 <span class="RSN">(98417)</span>
તેજાંસિ યાનિ દૃષ્ટાનિ ભૂમિષ્ઠેન ત્વયા વિભો।
વેશ્માનિ ભુવિ દેવાનાં પશ્યામૂનિ સહસ્રશઃ॥ 17-3-29 <span class="RSN">(98418)</span>
નારદસ્ય વચઃ શ્રુત્વા રાજા વચનમબ્રવીત્।
ભ્રાતૄનપશ્યન્ધર્માત્મા સ્વપક્ષાંશ્ચૈવ પાર્થિવાન્॥ 17-3-30 <span class="RSN">(98419)</span>
શુભં વા યદિ વા પાપં ભ્રાતૄણાં સ્થાનમદ્ય મે।
તદેવ પ્રાપ્તુમિચ્છામિ લોકાન્યાન્ન કામયે॥ 17-3-31 <span class="RSN">(98420)</span>
રાજ્ઞસ્તુ વચનં શ્રુત્વા દેવરાજઃ પુરંદરઃ।
આનૃશંસ્યસમાયુક્તં પ્રત્યુવાચ યુધિષ્ઠિરમ્॥ 17-3-32 <span class="RSN">(98421)</span>
સ્થાનેઽસ્મિન્વસ રાજેન્દ્ર કર્મભિર્નિર્જિતે શુભૈઃ।
કિં ત્વં માનુષ્યકં સ્નેહમદ્યાપિ પરિકર્ષસિ॥ 17-3-33 <span class="RSN">(98422)</span>
સિદ્ધિં પ્રાપ્તોસિ પરમાં યતા નાન્યઃ પુમાન્ક્વચિત્।
નૈવ તે ભ્રાતરઃ સ્થાનં સમ્પ્રાપ્તાઃ કુરુનન્દન॥ 17-3-34 <span class="RSN">(98423)</span>
અદ્યાપિ માનુષો ભાવઃ સ્પૃશતે ત્વાં નરાધિપ।
સ્વર્ગોઽયં પશ્ય દેવર્ષીન્સિદ્ધાંશ્ચ ત્રિદિવાલયાન્॥ 17-3-35 <span class="RSN">(98424)</span>
યુધિષ્ઠિરસ્તુ દેવેન્દ્રમેવંવાદિનમીશ્વરમ્।
પુનરેવાબ્રવીદ્ધીમાનિદં વચનમર્થવત્॥ 17-3-36 <span class="RSN">(98425)</span>
તૈર્વિના નોત્સહે વસ્તુમિહ દૈત્યનિબર્હણ।
ગન્તુમિચ્છામિ તત્રાહં યત્ર મે ભ્રાતરો ગતાઃ॥ 17-3-37 <span class="RSN">(98426)</span>
યત્ર સા બૃહતી શ્યામા બુદ્ધિસત્ત્વગુણાન્વિતા।
દ્રૌપદી યોષિતાંશ્રેષ્ઠા યત્ર ચૈવ સુતા મમ॥ ॥ 17-3-38 <span class="RSN">(98427)</span>
 <span>
ઇતિ શ્રીમન્મહાભારતે મહાપ્રસ્થાનિકપર્વણિ તૃતીયોઽધ્યાયઃ॥ 3 ॥ મહાપ્રસ્થાનિકં પર્વં સમાપ્તમ્॥ 17 ॥ </span>
<center>------------</center>
<span class="notes"> અતઃ પરં સ્વર્ગારોહણપર્વઃ તસ્યાયમાદ્યઃ શ્લોકઃ। જનમેજય ઉવાચ। સ્વર્ગં ત્રિવિષ્ટપં પ્રાપ્ય મમ પૂર્વપિતામહાઃ। પાણ્ડવા ધાર્તરાષ્ટ્રાશ્ચ કાનિ સ્થાનાનિ ભેજિરે॥ 1 ॥ ઇદં મહાપ્રસ્થાનિકં પર્વ કુંભઘોણસ્યેન ટી.આર્. કૃષ્ણમાચાર્યેણ ટી.આર્. વ્યાસાચાર્યેણ ચ મુમ્બય્યાં નિર્ણયસાગરમુદ્રાયન્ત્રે મુદ્રાપિતમ્। શકાબ્દાઃ 1832 સન 1910.
</span>
</div><h4>Mahabharata - Mahaprasthanika Parva - Chapter Footnotes</h4>
<span class="footnotes">
17-3-8 અસ્પૃશ્યસ્ય સંત્યાગ નૃશંસં નિર્દયત્વં નાસ્તિ॥ 17-3-10 શ્વવતામશુચિત્વાદ્ધિષ્ણ્યં સ્થાનં સ્વર્ગે નાસ્તિ। ક્રોધવશા નામ દેવગણા અશુચેરિષ્ટાપૂર્તફલં ઘ્નન્તિ॥ 17-3-18 અભિજાતોસિ કુલીનોસિ। પિતુઃ પાણ્ડોઃ॥ 17-3-26 નિકાય્યસ્થો નિવાસસ્થઃ॥ 17-3-27 સમુપસ્થિતાઃ સ્મૃતિવિષયાઃ સન્તિ॥ 17-3-31 યદેવ ભ્રાતૄણાં સ્થાનં પ્રાપ્તુમિચ્છામિ॥ 31
</span>
</div>
</div>

</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>