<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
<meta http-equiv="content-type" content="text/html; charset=utf-8" />
<META name="keywords"    content="સંસ્કૃત, મહાભારત, મહાભારતં, કુરુક્ષેત્ર, ભીષ્મ, યુધિષ્ઠિર, અર્જુન, શ્રીકૃષ્ણ, નકુલ, સહદેવ, પાણ્ડુ , ભીમ, દ્રૌપદી, કુન્તી , વિદુર, વૈશમ્પાયન, વ્યાસ   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>મહાભારત - પર્વ 15. મૌસલપર્વ  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - મહાભારતમ્" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition in Gujarati Script</h2>

<!--			Start Accordion 		-->
<div id="accordion-container">
<h2>
15. મૌસલપર્વ 
</h2>
<h6 class="accordion-header">
મૌસલપર્વ - અધ્યાય 001</h6>
<div class="accordion-content">
<h3>॥ શ્રીઃ ॥</h3>
<h2>
15.1. અધ્યાયઃ 001 
</h2>
<h4>Mahabharata - Mausala Parva - Chapter Topics</h4>
<span class="topic">
પ્રજાપાલનેન નિજનગરે ભ્રાતૃભિઃ સહ સુખનિવાસિના યુધિષ્ઠિરેણ કદાચનાશુભસૂચકોત્પાતદર્શનમ્॥ 1 ॥ તતઃ કાલન્તરે સબલકૃષ્ણાનાં સર્વયાદવાનાં પરસ્પરં મૌસલપ્રહારેણિ નિશ્શેષનિધનશ્રવણમ્॥ 2 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-1-1x"
name="mausala-15-1-1x"><!--anchor--></a>શ્રીવેદવ્યાસાય નમઃ।
</span>
નારાયણં નમસ્કૃત્ય નરં ચૈવ નરોત્તમમ્।
દેવીં સરસ્વતીં વ્યાસં તતો જયમુદીરયેત્॥ 15-1-1 <span class="RSN">(96913)</span> 
<span class="speak">વૈશમ્પાયન ઉવાચ। 15-1-1x <span class="RSN">(8021)</span> </span>
ષટ્ત્રિંશે ત્વથ્ સંપ્રાપ્તે વર્ષે કૌરવન્દનઃ।
દદર્શ વિપરીતાનિ નિમિત્તાનિ યુધિષ્ઠિરઃ॥ 15-1-1 <span class="RSN">(96914)</span> 
વવુર્વાતાશ્ચ નિર્ઘાતા રૂક્ષાઃ શર્કરવર્ષિણઃ।
અપસવ્યાનિ શકુના મણ્ડલાનિ પ્રચક્રિરે॥ 15-1-2 <span class="RSN">(96915)</span> 
પ્રત્યગૂહુર્મહાનદ્યો દિશો નીહારસંવૃતાઃ।
ઉલ્કાશ્ચાઙ્ગારવર્ષિણ્યઃ પ્રાપતન્ગગનાદ્ભુવિ॥ 15-1-3 <span class="RSN">(96916)</span> 
આદિત્યો રજસા રાજન્સમવચ્છન્નગનાદ્ભુવિ॥
વિરશ્મિરુદયે નિત્યં કબન્ધૈઃ સમલઙ્કૃતઃ॥ 15-1-4 <span class="RSN">(96917)</span> 
પરિવેષાશ્ચ દૃશ્યન્તે દારુણાશ્ચ દ્રસૂર્યયોઃ।
ત્રિવર્ણાઃ શ્યામરુક્ષાન્તાસ્તથા ભસ્મારુણપ્રભાઃ॥ 15-1-5 <span class="RSN">(96918)</span> 
એતે ચાન્યે ચ બહવ ઉત્પાતા ભયસંસિનઃ।
દૃશ્યન્તે જગતો નાથ દિવમારોઢુમિચ્છતિ॥ 15-1-6 <span class="RSN">(96919)</span> 
`યસ્ય પ્રસાદાદ્ધર્મોઽયં કૃતે યદ્વત્કલાવપિ।
પાણ્ડવાશ્ચ મહાભાગ યુક્તાસ્તુ યશસાઽનઘ॥'  15-1-7 <span class="RSN">(96920)</span> 
કસ્ય ચિત્ત્વથ કાલસ્ય કુરુરાજો વિશઙ્કિતઃ।
શુશ્રાવ વૃષ્ણિચક્રસ્ય મુસલોત્સાદનં કૃતમ્॥ 15-1-8 <span class="RSN">(96921)</span> 
વિમુક્તં વાસુદેવં ચ શ્રુત્વા રામં ચ પાણ્ડવઃ।
સમાનીયાબ્રવીદ્ભ્રાતૃન્કિ કરિષ્યામ ઇત્યુત॥ 15-1-9 <span class="RSN">(96922)</span> 
પરસ્પરં સમાસાદ્ય બ્રહ્મદણ્ડબલાત્કૃતાન્।
વૃષ્ણિન્વિનષ્ટાસ્તે શ્રુત્વા વ્યથિતાઃ પાણ્ડવા ભૃશમ્॥ 15-1-10 <span class="RSN">(96923)</span> 
નિધનં વાસુદેવસ્ય સમુદ્રસ્યેવ શોષણમ્।
વીરા ન શ્રદ્દધુસ્તસ્ય વિનાશં શાર્ઙ્ગધન્વનઃ॥ 15-1-11 <span class="RSN">(96924)</span> 
મૌસલં તે સમાશ્રિત્ય દુઃખશોકસમન્વિતાઃ।
વિષ્ણ્ણા હતસંકલ્પાઃકિ પાણ્ડવાઃ સમુપાવિશન્॥ ॥ 15-1-12 <span class="RSN">(96925)</span> 
 <span>
ઇતિ શ્રીમન્મહાભારતે મૌસલપર્વણિ પ્રથમોઽધ્યાયઃ॥ 1 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-1-12 મૌસલં મુસલકૃતં કદનં સમાશ્રિત્ય મનસિ ધૃત્વા॥
</span>

</span>
</div>
<h6 class="accordion-header">
મૌસલપર્વ - અધ્યાય 002</h6>
<div class="accordion-content">
<h3>॥ શ્રીઃ ॥</h3>
<h2>
15.2. અધ્યાયઃ 002 
</h2>
<h4>Mahabharata - Mausala Parva - Chapter Topics</h4>
<span class="topic">
વૈશમ્પાયનેન જનમેજયંપતિ યાદવાનાં મૌસલેન નિધનપ્રકારકથનારમ્ભઃ॥ 1 ॥ કદાચન વિશ્વામિત્રાકદિમહર્ષિષુ દ્વારકઃ માગતેષુ કૈશ્ચન યાદવૈઃ સાંબસ્ય સ્ત્રીવેષપરિકલ્પનેન મુનીન્પ્રતિ ગર્ભિણીયં કિંરૂપમપત્યં પ્રસવિષ્યતીતિ પ્રશ્નઃ॥ 2 ॥ તતો રુષ્ટૈર્મહર્ષિભિઃ સ્વકુલવિનાશકમાયસં મુસલં પ્રસવિષ્યતીતિ શાપદાનમ્॥ 3 ॥ તતઃ પરેથુઃ સાંવેન મુસલે પ્રસૂતે ભીતૈસ્તૈ રાજાજ્ઞયા તસ્ય ચૂર્ણકરણેન સમુદ્ર પ્રક્ષેપણમ્॥ 4 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-2-1x"
name="mausala-15-2-1x"><!--anchor--></a>જનમેજય ઉવાચ।
</span>
કથં વિનષ્ટા ભગવન્નન્ધકા વૃષ્ણિભિઃ સહ।
પશ્યતો વાસુદેવસ્ય ભોજશ્ચૈવક મહારથાઃ॥ 15-2-1 <span class="RSN">(96926)</span> 
<span class="speak">વૈશમ્પાયન ઉવાચ। 15-2-2x <span class="RSN">(8022)</span> </span>
ષટ્ત્રિંશેઽથ તતો વર્ષે વૃષ્ણીનામનયો મહાન્।
અન્યોન્યં મુસલૈસ્તે તુ નિજઘ્નુઃ કાલચોદિતાઃ॥ 15-2-2 <span class="RSN">(96927)</span> 
<span class="speak">જનમેજય ઉવાચ। 15-2-3x <span class="RSN">(8023)</span> </span>
કેનાનુશપ્તાસ્તે વીરાઃ ક્ષયં વૃષ્ણ્યન્ધકા ગતાઃ।
ભોજાશ્ચ દ્વિજવર્ય ત્વં વિસ્તરેણ વદસ્વ મે॥ 15-2-3 <span class="RSN">(96928)</span> 
<span class="speak">વૈશમ્પાયન ઉવાચ। 15-2-4x <span class="RSN">(8024)</span> </span>
વિશ્વામિત્રં ચ કણ્વં ચ નારદં ચ તપોધનમ્।
સારણપ્રમુખા વીરા દદૃશુર્દ્વારકાં ગતાન્॥ 15-2-4 <span class="RSN">(96929)</span> 
તે વૈ સાંબં પુરસ્કૃત્ય ભૂષયિત્વા સ્ત્રિયં યથા।
અબ્રુવન્નુપસઙ્ગમ્ય્ દૈવદણ્ડિનિપીડિતાઃ॥ 15-2-5 <span class="RSN">(96930)</span> 
ઇયં સ્ત્રી પુત્રકામસ્ય બભ્રોરમિતતેજસઃ।
ઋષયઃ સાધુ જાનીત કિમિયં જનયિષ્યતિ॥ 15-2-6 <span class="RSN">(96931)</span> 
ઇત્યુક્તાસ્તે તદા રાજન્વિપ્રલમ્ભપ્રધર્ષિતાઃ।
પ્રત્યબુવંસ્તાન્મુનયો યત્તચ્છૃણુ નરાધિપ॥ 15-2-7 <span class="RSN">(96932)</span> 
વૃષ્ણ્યન્ધકવિનાશાય મુસલં ઘોરમાયસમ્।
વાસુદેવસ્ય દાયાદઃ સાંબોઽયં જનયિષ્યતિ॥ 15-2-8 <span class="RSN">(96933)</span> 
યેન યૂયં સુદુર્વૃત્તા નૃશંસા જાતમન્યવઃ।
ઉચ્છેત્તારઃ કુલં કૃત્સ્નમૃતે રામજનાર્દનૌ॥ 15-2-9 <span class="RSN">(96934)</span> 
સમુદ્રં યાસ્યતિ શ્રીમાંસ્ત્યક્ત્વા દેહં હલાયુધઃ।
જરઃકૃષ્ણં મહાત્માનં શયાનં ભુવિ ભેત્સ્યતિ॥ 15-2-10 <span class="RSN">(96935)</span> 
ઇત્યબ્રુવંસ્તતો રાજન્પ્રલબ્ધાસ્તૈર્દુરાત્મભિઃ।
મુનયઃ ક્રોધરક્તાક્ષાઃ સમીક્ષ્યાથ પરસ્પરમ્। 
તથોક્ત્વા મુનયસ્તે તુ યથાગતમથો યયુઃ॥  15-2-11 <span class="RSN">(96936)</span> 
અથાબ્રવીત્તદા વૃષ્ણીઞ્શ્રુત્વૈતન્મધુસૂદનઃ।
અન્તજ્ઞો મતિમાંસ્તસ્ય ભવિતવ્યં તથેતિ તાન્॥ 15-2-12 <span class="RSN">(96937)</span> 
એવમુક્ત્વા હૃષીકેશઃ પ્રવિવેશ પુરં તદા।
કૃતાન્તમન્યથા નૈચ્છત્કર્તું સ જગતઃ પ્રભુઃ॥ 15-2-13 <span class="RSN">(96938)</span> 
શ્વોભૂતેઽથ તતઃ સાંબો મુસલં તદસૂકત વૈ।
યેન વૃષ્ણન્ધકકુલે પુરુષા ભસ્મસાત્કૃતાઃ॥ 15-2-14 <span class="RSN">(96939)</span> 
વૃષ્ણ્યન્ધકવિનાશાય કિંકરપ્રતિમં મહત્।
અસૂત સાપજં ઘોરં તચ્ચ રાજ્ઞે ન્યવેદયન્॥ 15-2-15 <span class="RSN">(96940)</span> 
વિષણ્ણરૂપસ્તદ્રાજા સૂક્ષ્મં ચૂર્ણમકારયત્।
તચ્ચૂર્ણં સાગરે ચાપિ પ્રાક્ષિપન્પુરુષા નૃપ॥ 15-2-16 <span class="RSN">(96941)</span> 
અઘોષયંશ્ચ નગરે વચનાદાહુકસ્ય તે।
જનાર્દનસ્ય રામસ્ય બભ્રોશ્ચૈવ મહાત્મનઃ॥ 15-2-17 <span class="RSN">(96942)</span> 
અદ્યપ્રભૃતિ સર્વેષુ વૃષ્ણ્યન્ધકકુલેષ્વિહ।
સુરાસવો ન કર્તવ્યઃ, સર્વૈર્નગરવાસિભિઃ॥ 15-2-18 <span class="RSN">(96943)</span> 
યશ્ચ નો વિદિતં કુર્યાત્પેયં કશ્ચિન્નરઃ ક્વચિત્।
જીવન્સ શૂલમારોહેત્સ્વયં કૃત્વા સબાન્ધવઃ॥ 15-2-19 <span class="RSN">(96944)</span> 
તતો રાજભયાત્સર્વે નિયમં ચક્રિરે તદા।
નરાઃ સાસનમાજ્ઞાય તસ્ય રાજ્ઞો મહાત્મનઃ॥ ॥ 15-2-20 <span class="RSN">(96945)</span> 
 <span>
ઇતિ શ્રીમન્મહાભારતે મૌસલપર્વણિ દ્વિતીયોઽધ્યાયઃ॥ 2 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-2-2 મુસલૈરેરકાલગ્નૈર્મુસલકણૈઃ॥ 7-2-10 જરા કૃષ્ણમિતિ ઝ.પાઠઃ। જરાનામા કશ્ચિત્કૈવર્તઃ॥ 7-2-15 કિઙ્કરો યમદૂતસ્તત્તુત્યમ્॥ 7-2-19 ખયંકૃત્વા સ્વયંકર્તા॥
</span>

</span>
</div>
<h6 class="accordion-header">
મૌસલપર્વ - અધ્યાય 003</h6>
<div class="accordion-content">
<h3>॥ શ્રીઃ ॥</h3>
<h2>
15.3. અધ્યાયઃ 003 
</h2>
<h4>Mahabharata - Mausala Parva - Chapter Topics</h4>
<span class="topic">
દ્વારકાયાં નાનોત્પાતપ્રાદુર્ભાવઃ॥ 1 ॥ તત્તદ્દર્શનાત્કૃષ્ણેન ગાન્ધારીશાપદાનાનુસ્મરેણ તસ્ય સત્યતાચિકીર્ષયા ભટૈઃ સર્વવૃષ્ણ્યાદીનાં તીર્થયાત્રોદ્ધોષણમ્॥ 2 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-3-1x"
name="mausala-15-3-1x"><!--anchor--></a>વૈશંપાય ઉવાચ।
</span>
એવં પ્રયતમાનાનાં વૃષ્ણીનામન્ધકૈઃ સહ।
કાલો ગૃહાણિ સર્વેષાં પરિચક્રામ નિત્યશઃ॥ 15-3-1 <span class="RSN">(96946)</span> 
કરાલો વિકટો મુણ્ડઃ પુરુષઃ કૃષ્ણપિઙ્ગલઃ।
ગૃહાણ્યાવેક્ષ્ય વૃષ્ણીનાં નાદૃશ્યતં પુનઃ ક્વચિત્॥ 15-3-2 <span class="RSN">(96947)</span> 
તમઘ્નન્ત મહેષ્વાસાઃ શરૈઃ શતસહસ્રશઃ।
ન ચાશક્યત વેદ્ધું સ સર્વભૂતાત્યયસ્તદા॥ 15-3-3 <span class="RSN">(96948)</span> 
ઉત્પેદિરે મહાવાતા દારુણાશ્ચ દિનેદિને।
વૃષ્ણ્યન્ધકવિનાશાય બહવો રોમહર્ષણાઃ॥ 15-3-4 <span class="RSN">(96949)</span> 
વિવૃદ્ધમૂષિકા રથ્યા વિભિન્નમણિકાસ્તથા।
કેશા નખાશ્ચ સુપ્તાનામદ્યન્તે મૂષિકૈર્નિશિ॥ 15-3-5 <span class="RSN">(96950)</span> 
ચીચીકૂચીતિ વાશન્તિ શારિકા વૃષ્ણિવેશ્મસુ।
નોપશામ્યતિ શબ્દસ્ય સદિવારાત્રમેવ હિ॥ 15-3-6 <span class="RSN">(96951)</span> 
અન્વકુર્વન્નુલૂકાનાં સારસા વિરુતં તથા।
અજાઃ શિવાનાં વિરુતમન્વકુર્વત ભારત॥ 15-3-7 <span class="RSN">(96952)</span> 
પાણ્ડુરા રક્તપાદાશ્ચ વિહગાઃ કાલચોદિતાઃ।
વૃષ્ણ્યન્ધકાનાં ગેહેષુ કપોતા વ્યચરંસ્તદા॥ 15-3-8 <span class="RSN">(96953)</span> 
વ્યજાયન્ત ખરા ગોષુ કરભાશ્વતરીષુ ચ।
શુનીષ્વપિ બિડાલાશ્ચ મૂષિકા નકુલીષુ ચ॥ 15-3-9 <span class="RSN">(96954)</span> 
નાપત્રપન્ત પાપાનિ કુર્વન્તો વૃષ્ણયસ્તદા।
પ્રાર્દયન્બ્રાહ્મણાંશ્ચાપિ પિતૄન્દેવાંસ્તથૈવ ચ॥ 15-3-10 <span class="RSN">(96955)</span> 
ગુરૂંશ્ચાપ્યવમન્યન્તે ન તુ રામજનાર્દનૌ।
પત્ન્યઃ પતીનુચ્ચરન્તિ પત્નીશ્ચક પતયસ્તથા॥ 15-3-11 <span class="RSN">(96956)</span> 
વિભાવસુઃ પ્રજ્વલિતો વામં વિપરિવર્તતે।
નીલલોહિતમઞ્જિષ્ઠા વિસૃજન્નર્ચિષઃ પૃથક્॥ 15-3-12 <span class="RSN">(96957)</span> 
ઉદયાસ્તમયે નિત્યં પુર્યાં તસ્યાં દિવાકરઃ।
વ્યદૃશ્યતાસકૃત્પુંભિઃ કબન્ધૈઃ પરિવારિતઃ॥ 15-3-13 <span class="RSN">(96958)</span> 
મહાનસેષુ સિદ્ધેષુ સંસ્કૃતેઽતીવિ ભારત।
આહાર્યમાણે કૃમયો વ્યદૃશ્યન્ત સહસ્રશઃ॥ 15-3-14 <span class="RSN">(96959)</span> 
પુણ્યાહે વાચ્યમાને તુ જપત્સુ ચ મહાત્મસુ।
અભિધાવન્તઃ શ્રૂયન્તે ન ચાદૃશ્યત કશ્ચન॥ 15-3-15 <span class="RSN">(96960)</span> 
પરસ્પરં ચ નક્ષત્રં હન્યમાનં પુનઃપુનઃ॥
ગ્રહૈરપશ્યન્સર્વે તે નાત્મનસ્તુ કથઞ્ચન॥ 15-3-16 <span class="RSN">(96961)</span> 
નદન્તં પાઞ્ચિજન્યં ચ વૃષ્ણન્ધકનિવેશને।
સમન્તાત્પર્યવાશન્ત રાસભા દારુણસ્વરાઃ॥ 15-3-17 <span class="RSN">(96962)</span> 
એવં પશ્યન્હૃષિકેશઃ સંપ્રાપ્તં કાલપર્યયમ્।
ત્રયોદશ્યામમાવાસ્યાં તાન્દૃષ્ટ્વા પ્રાબ્રવીદિદમ્॥ 15-3-18 <span class="RSN">(96963)</span> 
ચતુર્દશી પઞ્ચદશી કૃતેયં રાહુણા પુનઃ।
પ્રાપ્તે વૈ ભારતે યુદ્ધે પ્રાપ્તા ચાદ્ય ક્ષંયાય નઃ॥ 15-3-19 <span class="RSN">(96964)</span> 
વિમૃશન્નેવ કાલં તં પરિચિન્ત્ય જનાર્દનઃ।
મેને પ્રાપ્તં સ ષટ્ત્રિંશં વર્ષં વૈ કેશિસૂદનઃ॥ 15-3-20 <span class="RSN">(96965)</span> 
પુત્રશોકાભિસંતપ્તા ગાન્ધારી હતબાન્ધવા।
યદનુવ્યાજહારાર્તા તદિદં સમુપાગમત્॥ 15-3-21 <span class="RSN">(96966)</span> 
ઇદં ચ તદનુપ્રાપ્તમબ્રવીદ્યદ્યુધિષ્ઠિરઃ।
પુરા વ્યૂઢેષ્વનીકેષુ દૃષ્ટ્વેત્પાતાન્સુદારુણાન્॥ 15-3-22 <span class="RSN">(96967)</span> 
ઇત્યુક્ત્વા વાસુદેવસ્તુ ચિકીર્ષુઃ સત્યમેવ તત્।
આજ્ઞાપયામાસ તદા તીર્થયાત્રામરિંદમઃ॥ 15-3-23 <span class="RSN">(96968)</span> 
અઘોષયન્ત પુરુષાસ્તત્ર કેશવશાસનાત્।
તીર્થયાત્રા સમુદ્રે વઃ કાર્યેતિ પુરુષર્ષભાઃ॥ ॥ 15-3-24 <span class="RSN">(96969)</span> 
 <span>
ઇતિ શ્રીમન્મહાભારતે મૌસલપર્વણિ તૃતીયોઽધ્યાયઃ ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-3-1 કાલઃ કપોતોલૂકાદિરૂપેણ॥ 7-3-2 સ એવ ક્વચિત્કરાલાદિરૂપોઽદૃસ્યત ક્વચિન્ન। આવેક્ષ્ય પરિક્રામન્નિતિ શેષઃ॥ 7-3-3 સર્વભૂતાનાં અત્યયો નાશો યસ્માત્॥ 7-3-5 મણિકા મૃત્પાત્રાણિ॥ 7-3-11 ઉચ્ચરન્તિ વઞ્ચયન્તિ॥ 7-3-14 આહાર્યમાણે અન્ને। 7-3-16 સ્વનક્ષત્રાદર્શનમપિ સ્વમૃત્યુસૂચકમિત્યર્થઃ॥ 7-3-18 એવમિતિ। ત્રયોદશદિવસઃ કૃષ્ણપક્ષોઽભૂદિત્યર્થઃ॥ 7-3-19 એવં સત્યગ્રિમપક્ષએ વૃદ્ધ્યા ભાવ્યં તન્ન જાતં પ્રત્યુતૈકાતિથિઃ ક્ષીણા તત્ર ગ્રહણં ર્ચં જાતમિત્યાહ ચતુર્દશીતિ॥
</span>

</span>
</div>
<h6 class="accordion-header">
મૌસલપર્વ - અધ્યાય 004</h6>
<div class="accordion-content">
<h3>॥ શ્રીઃ ॥</h3>
<h2>
15.4. અધ્યાયઃ 004 
</h2>
<h4>Mahabharata - Mausala Parva - Chapter Topics</h4>
<span class="topic">
દ્વારકાયાં વૃષ્ણ્યન્તકાદિભિરનર્થસૂચકદુસ્સ્વપ્નાનુભવઃ॥ 1 ॥ તતઃ કૃષ્ણાજ્ઞાયા સસ્ત્રીબાલવૃદ્ધૈઃ પ્રભાસક્ષેત્રગમનમ્॥ 2 ॥ તત્ર નૃત્તગાનાદિમહોત્સવાનુભવપૂર્વકં મદ્યાદિપાનમ્॥ 3 ॥ તત્ર સભાયાં સાત્યકિના સ્યમન્તકમણિહરણાદિમર્મોદ્ધાટનપૂર્વકં કૃતવર્મગર્હણમ્॥ 4 ॥ મણિવૃત્તાન્તશ્રવણખિ***સત્યભામામનઃપ્રસાદનાય સાત્યકિના ખડ્ગેન કૃતવર્મણઃ સિરશ્છેદનમ્॥ 5 ॥ તતઃ કૃતવર્મસાત્યકિપક્ષીયૈર્મૌસકતૃચૈઃ પરસ્પરપ્રહારેણ પરસ્પરમારણમ્॥ 6 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-4-1x"
name="mausala-15-4-1x"><!--anchor--></a>વૈશમ્પાયન ઉવાચ।
</span>
કાલી સ્ત્રી પાણ્ડુરૈર્દન્તૈઃ પ્રવિશ્ય હસતી નિશિ।
સ્ત્રિયઃ સ્વપ્નેષુ મુષ્ણન્તી દ્વારકાં પરિધાવતિ॥ 15-4-1 <span class="RSN">(96970)</span> 
અગ્નિહોત્રનિકેતેષુ વાસ્તુમધ્યેષુ વેશ્મસુ।
વૃષ્ણ્યન્ધકાનખાદન્ત સ્વપ્ને ગૃધ્રા ભયાનકાઃ॥ 15-4-2 <span class="RSN">(96971)</span> 
અલઙ્કારાશ્ચ ચ્છત્રં ચ ધ્વજાશ્ચ કવચાનિ ચ।
હ્રિયમાણાન્યદૃશ્યન્ત રક્ષોભિઃ સુભયાનકૈઃ॥ 15-4-3 <span class="RSN">(96972)</span> 
તચ્ચાગ્નિદત્તં કૃષ્ણસ્ય વજ્રનાભમયોમયમ્।
દિવમાચક્રમે ચક્રં વૃષ્ણીનાં પશ્યતાં તદા॥ 15-4-4 <span class="RSN">(96973)</span> 
યુક્તં રથં દિવ્યમાદિત્યવર્ણં
હયાઽહરન્પશ્યતો દારુકસ્ય। 
તે સાગરસ્યોપરિષ્ટાદગચ્છ-
ન્મનોજવાશ્ચતુરો વાજિમુખ્યાઃ॥  15-4-5 <span class="RSN">(96974)</span> 
તાલઃ સુપર્ણશ્ચ મહાધ્વજૌ તૌ
સુપૂજિતૌ રામજનાર્ધનાભ્યામ્। 
ઉચ્ચૈર્જહ્રુરપ્સરસશ્ચ દિવ્યા
દેવા ઊચુર્ગમ્યતાં તીર્થયાત્રાઃ॥  15-4-6 <span class="RSN">(96975)</span> 
`ભગવદ્દર્શનસ્પર્શસ્નેહૈર્વિતતભોગિનઃ।
દિવઃ પ્રવેશાનાર્થં તે વિમાનૈર્દિવમાયયુઃ॥'  15-4-7 <span class="RSN">(96976)</span> 
તતો જિગમિષન્તસ્તે વૃષ્ણ્યન્ધકમહારથાઃ।
સાન્તઃપુરાસ્તદા તીર્થયાત્રામૈચ્છન્નરર્ષભાઃ॥ 15-4-8 <span class="RSN">(96977)</span> 
તતો મનોહરા હૃષ્ટાઃક પેયં માંસં મધૂનિ ચ।
બહુ નાનાવિધં ચક્રુસ્ત્વરિતાઃ કાલચોદિતાઃ॥ 15-4-9 <span class="RSN">(96978)</span> 
તતઃ સીધુષુ સક્તાશ્ચ નિર્યયુર્નગરાદ્બહિઃ।
યાનૈરશ્વૈર્ગજૈશ્ચૈવ શ્રીમન્તસ્તિગ્મતેજસઃ॥ 15-4-10 <span class="RSN">(96979)</span> 
તતઃ પ્રભાસે ન્યવસન્યથોદ્દિષ્ટં યથાગૃહમ્।
પ્રભૂતભક્ષ્યપેયાસ્તે સદારા યાદવાસ્તદા॥ 15-4-11 <span class="RSN">(96980)</span> 
નિવિષ્ટાંસ્તાન્નિશામ્યાથ સમુદ્રાન્તે સ યોગવિત્।
જગામામન્ત્ર્ય તાન્વીરાનુદ્ધવોઽર્થવિશારદઃ॥ 15-4-12 <span class="RSN">(96981)</span> 
તં પ્રસ્થિતં મહાત્માનમભિવાદ્ય કૃતાઞ્જલિમ્।
જાનન્વિનાશં વૃષ્ણીનાં નૈચ્છદ્વારયિતું હરિઃ॥ 15-4-13 <span class="RSN">(96982)</span> 
તતઃ કાલપરીતાસ્તે વૃષ્ણ્યન્ધકમહારથાઃ।
અપશ્યન્નુદ્ધવં યાન્તં તેજસાઽઽવૃત્ય રોદસી॥ 15-4-14 <span class="RSN">(96983)</span> 
બ્રાહ્મણાર્થેષુ યત્સિદ્ધમન્નં તેષાં મહાત્મનામ્।
તદ્વાનરેભ્યઃ પ્રદદુઃ સુરાગન્ધસમન્વિતમ્॥ 15-4-15 <span class="RSN">(96984)</span> 
તતસ્તૂર્યશતાકીર્ણં નટનર્તકસંકુલમ્।
અવર્તત મહાપાનં પ્રભાસે તિગ્મતેજસામ્॥ 15-4-16 <span class="RSN">(96985)</span> 
કૃષ્ણસ્ય સન્નિધૌ રામઃ સહિતઃ કૃતવર્મણા।
અપિબદ્યુયુધાનશ્ચ ગદો બભ્રુસ્તથૈવ ચ॥ 15-4-17 <span class="RSN">(96986)</span> 
તતઃ પરિષદો મધ્યે યુયુધાનો મદોત્કટઃ।
અબ્રવીત્કૃતવર્માણમવહાસ્યાવમત્ય ચ॥ 15-4-18 <span class="RSN">(96987)</span> 
કઃ ક્ષત્રિયો હન્યમાનઃ સુપ્તાન્હન્યાન્મૃતાનિવ।
તન્ન મૃષ્યન્તિ હાર્દિક્ય યાદવા યત્ત્વયા કૃતમ્॥ 15-4-19 <span class="RSN">(96988)</span> 
ઇત્યુક્તે યુયુધાનેન પૂજયામાસ તદ્વચઃ।
પ્રદ્યુમ્નો રથિનાંશ્રેષ્ઠો હાર્દિક્યમવમત્ય વ॥ 15-4-20 <span class="RSN">(96989)</span> 
તતઃ પરમસંક્રુદ્ધઃ કૃતવર્મા તમબ્રવીત્।
નિર્દિશન્નિવ સાવજ્ઞં તદા સવ્યેન પાણિના॥ 15-4-21 <span class="RSN">(96990)</span> 
ભૂરિશ્રવાશ્છિન્નબાહુર્યુર્દ્ધે પ્રાયગતસ્ત્વયા।
વધેન સુનૃશંસેન કથં વીરેણ પાતિતઃ॥ 15-4-22 <span class="RSN">(96991)</span> 
ઇતિ તસ્ય વચઃ શ્રુત્વા કેશવઃ પરવીરહા।
તિર્યક્સરોષયા દૃષ્ટ્યા વીક્ષાંચક્રે સ મન્યુમાન્॥ 15-4-23 <span class="RSN">(96992)</span> 
મણિઃ સ્યમન્તકશ્ચૈવ યઃ સ સત્રાજિતોઽભવત્।
તાં કથાં શ્રાવયામાસ સાત્યકિર્મધુસૂદનમ્॥ 15-4-24 <span class="RSN">(96993)</span> 
તચ્છ્રુત્વા કેશવસ્યાઙ્કમગમદ્રુદતી તદા।
સત્યભામા પ્રકુપિતા કોપયન્તી જનાર્દનમ્॥ 15-4-25 <span class="RSN">(96994)</span> 
તત ઉત્થાય સક્રોધઃ સાત્યકિર્વાક્યમબ્રવીત્।  15-4-26 <span class="RSN">(96995)</span> 
પઞ્ચાનાં દ્રૌપદેયાનાં ધૃષ્ટદ્યુમ્નશિખણ્ડિનોઃ।
એષ ગચ્છામિ પદવીં સત્યેન ચ તથા શપે॥ 15-4-27 <span class="RSN">(96996)</span> 
સૌપ્તિકે યે ચ નિહતાઃ સુપ્તા યેન દુરાત્મના।
દ્રોણપુત્રસહાયેન પાપેન કૃતવર્મણા॥ 15-4-28 <span class="RSN">(96997)</span> 
સમાપ્તમાયુરસ્યાદ્ય યશશ્ચૈવ સુમધ્યતે।
ઇત્યેવમુક્ત્વા ખઙ્ગેન કેશવસ્ય સમીપતઃ। 
અભિદ્રુત્ય શિરઃ ક્રુદ્ધશ્ચિચ્છેદ કૃતવર્મણઃ॥  15-4-29 <span class="RSN">(96998)</span> 
તથાઽન્યાનપિ નિઘ્નન્તં યુયુધાનં સમન્તતઃ।
અભ્યધાવદ્ધૃષીકેશો વિનિવારયિતું તદા॥ 15-4-30 <span class="RSN">(96999)</span> 
એકીભૂતાસ્તતઃ સર્વે કાલપર્યાયચોદિતાઃ।
ભોજાન્ધકા મહારાજ શૈનેયં પર્યવારયન્॥ 15-4-31 <span class="RSN">(97000)</span> 
તાન્દૃષ્ટ્વા પતતસ્તૂર્ણમભિક્રુદ્ધાઞ્જનાર્દનઃ।
ન ચુક્રોધ મહાતેજા જાનન્કાલસ્ય પર્યયમ્॥ 15-4-32 <span class="RSN">(97001)</span> 
તે તુ પાનમદાવિષ્ટાશ્ચોદિતાઃ કાલધર્મણા।
યુયુધાનમથાભ્યઘ્નન્નુચ્છિષ્ટૈર્ભાજનૈસ્તદા॥ 15-4-33 <span class="RSN">(97002)</span> 
હન્યમાને તુ શૈનેયે ક્રુદ્ધો રુક્મિણિનન્દનઃ।
તદનન્તરમાગચ્છન્મોચયિષ્યઞ્શિનેઃ સુતમ્॥ 15-4-34 <span class="RSN">(97003)</span> 
સ ભોજૈઃ સહ સંયુક્તઃ સાત્યકિશ્ચાન્ધકૈઃ સહ।
વ્યાયચ્છમાનૌ તૌ વીરૌ બાહુદ્રવિણશાલિનૌ। 
બહુત્વાન્નિહતૌ તત્ર ઉભૌ કુષ્ણસ્ય પશ્યતઃ॥  15-4-35 <span class="RSN">(97004)</span> 
હતં દૃષ્ટ્વા ચ શૈનેયં પુત્રં ચ યદુનન્દનઃ।
એરકાણાં તતો મુષ્ટિં કોપાજ્જગ્રાહ કેશવઃ॥ 15-4-36 <span class="RSN">(97005)</span> 
તદભૂન્મુસલં ઘોરં વજ્રકલ્પમયોમયમ્।
જઘાન કુષ્ણસ્તાંસ્તેનિ યેયે પ્રમુખતોઽભવન્॥ 15-4-37 <span class="RSN">(97006)</span> 
તતોઽન્ધકાશ્ચ ભોજાશ્ચ શૈનેયા વૃષ્ણયસ્તથા।
જઘ્નુરન્યોન્યમાક્રન્દે મુસલૈઃ કાલચોદિતાઃ॥ 15-4-38 <span class="RSN">(97007)</span> 
યસ્તેષામેરકાં કશ્ચિજ્જગ્રાહ કુપિતો નૃપઃ।
વજ્રભૂતેવ સા રાજન્નદૃશ્યત તદા વિભો॥ 15-4-39 <span class="RSN">(97008)</span> 
તૃણં ચ મુસલીભૂતમપિ તત્ર વ્યદૃશ્યત।
બ્રહ્મદણ્ડકૃતં સર્વમિતિ તદ્વિદ્વિ પાર્થિવ॥ 15-4-40 <span class="RSN">(97009)</span> 
આવિધ્યાવિધ્ય તે રાજન્પ્રહરન્તિ સ્મ તૈસ્તૃણૈઃ।
તદ્વજ્રભૂતં મુસલં વ્યદૃશ્યત તદા દૃઢમ્॥ 15-4-41 <span class="RSN">(97010)</span> 
અવધીત્પિતરં પુત્રઃ પિતા પુત્રં ચ ભારત।
મત્તાઃ પરિપતન્તિ સ્મ યોધયન્તઃ પરસ્પરમ્॥ 15-4-42 <span class="RSN">(97011)</span> 
પતઙ્ગા ઇવ ચાગ્નૌ તે નિપેતુઃ કુકુરાન્ધકાઃ।
નાસીત્પલાયને બુદ્ધિર્વધઅયમાનસ્ય કસ્યચિત્॥ 15-4-43 <span class="RSN">(97012)</span> 
તત્રાપશ્યન્મહાબાહુર્જાનન્કાલસ્ય પર્યયમ્।
મુસલં સમવષ્ટભ્ય તસ્થૌ સ મધુસૂદનઃ॥ 15-4-44 <span class="RSN">(97013)</span> 
સાંબં ચ નિહતં દૃષ્ટ્વા ચારુદેષ્ણં ચ માધવઃ।
પ્રદ્યુમ્નં ચાનિરુદ્ધં ચ તતશ્ચુક્રોધ ભારત॥ 15-4-45 <span class="RSN">(97014)</span> 
ગદં વીક્ષ્ય શયાનં ચ ભૃશં કોપસમન્વિતઃ।
સ નિઃશેષં તદા ચક્રે શાર્ઙ્ગચક્રગંદાધરઃ॥ 15-4-46 <span class="RSN">(97015)</span> 
તં નિઘ્નન્તં મહાતેજા બભ્રુઃ પરપુરંજયઃ।
દારુકશ્ચૈવ દાશાર્હમૂવતુર્યન્નિબોધ તત્॥ 15-4-47 <span class="RSN">(97016)</span> 
ભગવન્નિહતાઃ સર્વે ત્વયા ભૂયિષ્ઠશો નરાઃ।
રામસ્ય પદમન્વિચ્છ તત્ર ગચ્છામ યત્ર સઃ॥ ॥ 15-4-48 <span class="RSN">(97017)</span> 
 <span>
ઇતિ શ્રીમન્મહાભારતે મૌસલપર્વણિ ચતુર્થોઽધ્યાયઃ ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-4-1 મુષ્ણન્તી સ્ત્રીણાં મઙ્ગલસૂત્રાદિકં ચોરયન્તી॥ 7-4-12 નિશ્મમ્ય દૃષ્ટ્વા। અર્થવિશારદઃ મોક્ષપણ્ડિતઃ॥ 7-4-15 બ્રાહ્મણાર્થદ્રવ્યસ્યાન્યત્ર વિનિયોજનમાયુઃક્ષયકરમિત્યર્થઃ॥ 7-4-41 આવિધ્ય વિદ્ધ્વા॥ 7-4-44 તત્ર યન્મુસલમપસ્યત્તદેવાવષ્ટભ્ય તસ્થાવિત્યન્વયઃ॥
</span>

</span>
</div>
<h6 class="accordion-header">
મૌસલપર્વ - અધ્યાય 005</h6>
<div class="accordion-content">
<h3>॥ શ્રીઃ ॥</h3>
<h2>
15.5. અધ્યાયઃ 005 
</h2>
<h4>Mahabharata - Mausala Parva - Chapter Topics</h4>
<span class="topic">
સર્વયાદવેષુ નિહતેષુ બભ્રુદારુકાભ્યાં સહ બલભદ્રમન્વેષસાણેન કૃષ્ણેન વને વૃક્ષાશ્રિતસ્ય તસ્ય દર્શનમ્॥ 1 ॥ તતઃ કૃષ્ણેન પાણ્ડિવાન્પ્રતિ દારુકપ્રેષણમ્॥ 2 ॥ બલભદ્રેણ યોગાત્સર્પશરીરસ્વીકારેણ સમુદ્રપ્રવેશઃ॥ 3 ॥ કૃષ્ણેન શરીરત્યાગાય યોગેન શયનમ્॥ 4 ॥ વ્યાધેન મૃગબુદ્ધ્યા કૃષ્ણસ્ય પાદતલે સાયકેન ગાઢવેધનમ્॥ 5 ॥ કૃષ્ણેન પશ્ચાત્સમીપ મેત્ય પશ્ચાત્તાપેન પ્રણમતો વ્યાધસ્ય દેવૈઃ સ્વર્ગપ્રાપણમ્॥ 6 ॥ તતઃ શરીરત્યાગપૂર્વકં દિવં ગતેન કૃષ્ણેન દેવૈઃ પુષ્પવર્ષણ પૂર્વકં સ્તુત્યા પ્રત્યુદ્ગમ્યમાનેનિ સતા નિજપરધામપ્રવેશઃ॥ 7 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-5-1x"
name="mausala-15-5-1x"><!--anchor--></a>વૈશમ્પાયન ઉવાચ।
</span>
તતો યયુર્દારુકઃ કેશવશ્ચ
બભ્રુશ્ચ રામસ્ય પદં પતન્તઃ। 
અથાપશ્યન્રામમનન્તવીર્યં
વૃક્ષાશ્રિતં ચિન્તયાનં વિવિક્તે।  15-5-1 <span class="RSN">(97018)</span> 
તતઃ સમાસાદ્ય મહાનુભાવઃ
કૃષ્ણસ્તદા દારુકમન્વશાસત્। 
ગત્વા કુરૂન્સર્વમિમં મહાન્તં
પાર્થાય શંસસ્વ વધં યદૂનામ્॥  15-5-2 <span class="RSN">(97019)</span> 
તતોઽર્જુનઃ ક્ષિપ્રમિહોપયાતુ
શ્રુત્વા મૃતાન્યાદવાન્બ્રહ્મશાપાત્। 
ઇત્યેવમુક્તઃ સ યયૌ રથેન
કુરૂંસ્તદા દારુકો નષ્ટચેતાઃ॥  15-5-3 <span class="RSN">(97020)</span> 
તતો ગતે દારુકે કેશવોથ
દૃષ્ટ્વાન્તિકે બભ્રુમુવાચ વાક્યમ્। 
સ્ત્રિયો ભવાન્રક્ષિતું યાતુ શીઘ્રં
નૈતા હિંસ્યુર્દસ્યવો વિત્તલોભાત્॥  15-5-4 <span class="RSN">(97021)</span> 
સ પ્રસ્થિતઃ કેશવેનાનુશિષ્ટો
મદાતુરો જ્ઞાતિવધાર્દિતશ્ચ। 
તં વૈ યાતં સન્નિધૌ કેશવસ્ય
ત્વરન્તમેકં સહસૈવ બભ્રૂમ્।
બ્રહ્માનુશપ્તમવધીન્મહદ્વૈ
કૂટે યુક્તં મુસલં લુબ્ધકસ્ય॥  15-5-5 <span class="RSN">(97022)</span> 
તતો દૃષ્ટ્વા નિહતં બભ્રુમાહ
કૃષ્ણેઽગ્રજં ભ્રાતરમુગ્રતેજાઃ। 
હહૈવ ત્વં માં પ્રતીક્ષસ્વ રામ
યાવત્સ્ત્રિયો જ્ઞાતિવશાઃ કરોમિ॥  15-5-6 <span class="RSN">(97023)</span> 
તતઃ પુરીં દ્વારવતીં પવિશ્ય
જનાર્દનઃ પિતરં પ્રાહ વાક્યમ્। 
સર્વં ભવાન્રક્ષતુ નઃ સમગ્રં
ધનંજયસ્યાગમનં પ્રતીક્ષન્॥  15-5-7 <span class="RSN">(97024)</span> 
રામો વનાન્તે પ્રતિપાલયન્મા-
માસ્તેઽદ્યાહં તેન સમાનમિષ્યે। 
દૃષ્ટં મયેદં નિધનં યદૂનાં
રાજ્ઞાં ચ પૂર્વં કુરુપુઙ્ગવાનામ્॥  15-5-8 <span class="RSN">(97025)</span> 
નાહં વિના યદુભિર્યાદવાનાં
પુરીમિમામશકં દ્રષ્ટુમદ્ય। 
તપશ્ચરિષ્યામિ નિબોધ તન્મે
રામેણિ સાર્ધં વનમભ્યુપેત્ય॥  15-5-9 <span class="RSN">(97026)</span> 
ઇતીદમુક્ત્વા શિરસા ચ પાદૌ
સંસ્પૃશ્ય કૃષ્ણસ્ત્વરિતો જગામ। 
તતો મહાન્નિનદઃ પ્રાદુરાસી-
ત્સસ્ત્રીકુમારસ્ય પુરસ્ય તસ્ય॥  15-5-10 <span class="RSN">(97027)</span> 
અથાબ્રવીત્કેશવઃ સન્નિવર્ત્ય
શબ્દં શ્રુત્વા યોષિતાં ક્રોશતીનામ્। 
પુરીમિમામેષ્યતિ સવ્યસાચી
સ વો દુઃખાન્મોચયિતા નરાગ્ર્યઃ॥  15-5-11 <span class="RSN">(97028)</span> 
તતો ગત્વા કેશવસ્તં દદર્શ
રામં વને સ્થિતમેકં વિવિક્તે॥  15-5-12 <span class="RSN">(97029)</span> 
અથાપશ્યદ્યોગયુક્તસ્ય તસ્ય
નાગં મુખાન્નિસ્સરન્તં મહાન્તમ્। 
શ્વેતં યયૌ સતતઃ પ્રેક્ષમાણો
મહાર્ણવો યેન મહાનુભાવઃ। 
સહસ્રશીર્ષઃ પર્વતાભોગવર્ષ્મા
રક્તાનનઃ સ્વાં તનું તાં વિમુચ્ય॥  15-5-13 <span class="RSN">(97030)</span> 
સંદૃશ્યન્તં સાગરાન્તં વિશન્તં
સમ્યક્તદા સાગરઃ પ્રત્યગૃહ્ણાત્। 
નાગા દિવ્યાઃ સરિતશ્ચૈવ પુણ્યાઃ
કર્કોટકો વાસુકિસ્તક્ષકશ્ચ॥  15-5-14 <span class="RSN">(97031)</span> 
પૃથુશ્રવા અરુણઃ કુઞ્જરશ્ચ
મિશ્રી શઙ્ખઃ કુમુદઃ પુણ્ડરીકઃ। 
તથા નાગો ધૃતરાષ્ટ્રો મહાત્મા
હ્રાદઃ ક્રાથઃ શિતિપૃષ્ઠો નિકેતુઃ॥  15-5-15 <span class="RSN">(97032)</span> 
તથા નાગૌ ચક્રમન્દાતિષણ્ડૌ
નાગશ્રેષ્ઠો દુર્મખશ્ચાંબરીષઃ। 
સ્વયં રાજા વરુણશ્ચાપિ રાજ-
ન્પ્રત્યુદ્ગમ્ય સ્વાગતેનાભ્યનન્દન્। 
તેઽપૂજયંશ્ચાર્ઘ્યપાદ્યક્રિયાભિઃ
સઙ્કર્ષણં ભૂધરં શુદ્ધબુદ્ધિમ્॥  15-5-16 <span class="RSN">(97033)</span> 
તતો ગતે ભ્રાતરિ વાસુદેવો
જાનન્સર્વા ગતયો દિવ્યદૃષ્ટિઃ। 
વને શૂન્યે વિચરંશ્ચિન્તયાનો
ભૂમૌ ચાથ સંવિવેશાગ્ર્યતેજાઃ॥  15-5-17 <span class="RSN">(97034)</span> 
સર્વં તેન પ્રાક્તદા વિત્તમાસી-
દ્ગાન્ધાર્યા યદ્વાક્યમુક્તં સ્વધર્માત્। 
દુર્વાસસા પારસોચ્છિષ્ટલિપ્તે
યચ્ચાપ્યુક્તં તચ્ચ સસ્માર કૃષ્ણઃ॥  15-5-18 <span class="RSN">(97035)</span> 
`કુલસ્ત્રીણાં સંવૃતાનાં ગવાં ચ
દ્વિજેન્દ્રાણાં બલમાદાય ધર્મે। 
યોનિર્દેવાનાં વરદો બ્રહ્મદેવો
ગોવિન્દાખ્યો વાસુદેવોઽથ નિત્યઃ॥  15-5-19 <span class="RSN">(97036)</span> 
સંચિન્તયન્નન્ધકવૃષ્ણિનાશં
કુરુક્ષયં ચૈવ મહાનુભાવઃ। 
મેને તતઃ સંક્રમણસ્ય કાલં
તતશ્ચકારેન્દ્રિયસન્નિરોધમ્॥  15-5-20 <span class="RSN">(97037)</span> 
યથા ચ લોકત્રયપાલનાર્થં
દુર્વાસવાક્યપ્રતિપાલનાય। 
દેવોપિ સન્દેહવિમોક્ષહેતો-
ર્નિમિત્તમૈચ્છત્સકલાર્થતત્ત્વવિત્॥  15-5-21 <span class="RSN">(97038)</span> 
સ સન્નિરુદ્ધેન્દ્રિયવાઙ્મનાસ્તુ
શિશ્યે મહાયોગમુપેત્ય કૃષ્ણઃ। 
જરોથ તં દેશમુપાજગામ
લુબ્ધસ્તદાનીં મૃગલિપ્સુરુગ્રઃ॥  15-5-22 <span class="RSN">(97039)</span> 
સ કેશવં યોગયુક્તં શયાનં
મૃગાસક્તો લુબ્ધકઃ સાયકેન। 
જરોઽવિધ્યત્પાદતલે ત્વરાવાં-
સ્તં ચાભિતસ્તજ્જિઘૃક્ષુર્જગામ॥  15-5-23 <span class="RSN">(97040)</span> 
અથાપશ્યત્પુરુષં યોગયુક્તં
પીતાંબરં લુબ્ધકોઽનેકબાહુમ્। 
મત્વાઽઽત્માનં ત્વપરાદ્ધં સ તસ્ય
પાદૌ જરો જગૃહે શઙ્કિતાત્મા॥  15-5-24 <span class="RSN">(97041)</span> 
આશ્વાસિતઃ પુણ્યફલેન ભક્તયા
તથાઽનુતાપાત્કર્મણો જન્મનશ્ચ। 
દૃષ્ટ્વા તથા દેવમનન્તવીર્યં
દેવૈસ્સ્વર્ગં પ્રાતિતસ્ત્યક્તદેહઃ॥  15-5-25 <span class="RSN">(97042)</span> 
ગણૈર્મુનીનાં પૂજિતસ્યત્ર કૃષ્ણો
ગચ્છન્નૂર્દ્ધ્વં વ્યાપ્ય લોકાન્સ લક્ષ્મ્યા॥  15-5-26 <span class="RSN">(97043)</span> 
દિવં પ્રાપ્તં વાસવોઽથાશ્વિનૌ ચ
રુદ્રાદિત્યા વસવશ્ચાથ વિશ્વે। 
પ્રત્યુદ્યયુર્મુનયશ્ચાપિ સિદ્ધા
ગન્ધર્વમુખ્યાશ્ચ સહાપ્સરોભિઃ॥  15-5-27 <span class="RSN">(97044)</span> 
તતો રાજન્ભગવાનુગ્રતેજા
નારાયણઃ પ્રભવશ્ચાવ્યયશ્ચ। 
યોગાચાર્યો રોદસી વ્યાપ્ય લક્ષ્મ્યા
સ્થાનં પ્રાપ સ્વં મહાત્માઽપ્રમેયમ્॥  15-5-28 <span class="RSN">(97045)</span> 
તતો દેવૈર્ઋષિભિશ્ચાપિ કૃષ્ણઃ
સમાગતશ્ચારણૈશ્ચૈવ રાજન્। 
ગન્ધર્વાગ્ર્યૈરપ્સરોભિર્વરાભિઃ
સિદ્ધૈઃ સાધ્યૈશ્ચાનતૈઃ પૂજ્યમાનઃ॥  15-5-29 <span class="RSN">(97046)</span> 
તં વૈ દેવાઃ પ્રત્યનન્દન્ત રાજ-
ન્મુનિશ્રેષ્ઠા ઋગ્ભિરાનર્ચુરીશમ્। 
તં ગન્ધર્વાશ્ચાપિ તસ્થુઃ સ્તુવન્તઃ
પ્રીત્ય ચૈનં પુરુહૂતોઽભ્યનન્દત્॥  15-5-30 <span class="RSN">(97047)</span> 
`નમોનમસ્તે ભગવઞ્શાર્ઙ્ગધન્વ-
ન્ધર્મસ્થિત્યા પ્રાદુરાસીર્ધરાયામ્। 
કંસાખ્યાદીન્દેવશત્રૂંશ્ચ સર્વા-
ન્હત્વા ભૂમિઃ સ્થાપિતા ભારતપ્તા॥  15-5-31 <span class="RSN">(97048)</span> 
દિવ્યં સ્થાનમજરં ચાપ્રમેયં
દુર્વિજ્ઞેયં ચાગમૈર્ગમ્યમગ્ર્યમ્। 
ગચ્છ પ્રભો રક્ષ ચાર્તિં પ્રપન્ના-
ન્કલ્પેકલ્પે જાયમાનાંશ્ચ મર્ત્યાન્॥  15-5-32 <span class="RSN">(97049)</span> 
ઇત્યેવમુક્ત્વા દેવસંઘોઽનુગમ્ય
શ્રિયા યુક્તં પુષ્પવૃષ્ટ્યા વવર્ષ। 
વાણી ચાસીત્સંશ્રિતા રૂપિણી સા
ભાનોર્મધ્યે પ્રવિશ ત્વં તુ રાજન્॥  15-5-33 <span class="RSN">(97050)</span> 
ભુજૈશ્ચતુર્ભિઃ સમુપેતં મમેદં
રૂપં વિશિષ્ટં જીવિતં સંસ્થિતં ચ। 
ભૂમૌ ગતં પૂજયતાપ્રમેયં
સદા હિ તસ્મિન્નિવસામીતિ દેવાઃ॥  15-5-34 <span class="RSN">(97051)</span> 
દેવા નિવૃત્તાસ્તત્પદં નાપ્નુવન્તો
બુદ્ધ્યા દેવં સંસ્મરન્તઃ પ્રતીતાઃ। 
બ્રહ્માદ્યાસ્તે તદ્ગુણાન્કીર્તયન્તઃ
શુભાઁલ્લોકાન્સ્વાન્પ્રપેદુઃ સુરેન્દ્રાઃ॥ ॥  15-5-35 <span class="RSN">(97052)</span> 
 <span>
ઇતિ શ્રીમન્મહાભારતે મૌસલપર્વણિ પઞ્ચમોઽધ્યાયઃ॥ 5 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-5-1 પતન્તઃ શીઘ્રં ગચ્છન્તઃ॥ 7-5-2 વધં મધૂનામિતિ ક.ટ. પાઠઃ॥ 7-5-4 વિત્તભાવાત્ ઇતિ ટ.પાઠઃ॥ 7-5-5 કૂટે લોહમુદ્ગરે યુક્ત બદ્ધ ભુસલં બ્રાહ્મણશપ્તં બભ્રું સ્વયમેવ નિપત્યાવધીત્॥ 7-5-7 સ્ત્રિયો ભવાન્રક્ષત્વિતિ ઝ.પાઠઃ॥ 7-5-13 મહાર્ણવે યેન ઇતિ ક.ટ.પાઠઃ॥
</span>

</span>
</div>
<h6 class="accordion-header">
મૌસલપર્વ - અધ્યાય 006</h6>
<div class="accordion-content">
<h3>॥ શ્રીઃ ॥</h3>
<h2>
15.6. અધ્યાયઃ 006 
</h2>
<h4>Mahabharata - Mausala Parva - Chapter Topics</h4>
<span class="topic">
દારુકેણ હાસ્તિનપુરમેત્ય પાણ્ડવેષુ સર્વયાદવક્ષયનિવેદનમ્॥ 1 ॥ અર્જુનેન દ્વારકામેત્ય રુક્મિણ્યાદિપરિસાન્ત્વનપૂર્વકં વસુદેવગૃહંપ્રતિ ગમનમ્॥ 2 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-6-1x"
name="mausala-15-6-1x"><!--anchor--></a>વૈશમ્પાય ઉવાચ।
</span>
દારુકોપિ કુરૂન્ગત્વા દૃષ્ટ્વા પાર્થાન્મહારથાન્।
આચષ્ટ મૌસલે વૃષ્ણીનન્યોન્યેનોપસંહૃતાન્॥ 15-6-1 <span class="RSN">(97053)</span> 
શ્રુત્વા વિનષ્ટાન્વાર્ષ્ણેયાન્સભોજાન્ધકકૌકુરાન્।
પાણ્ડવાઃ શોકસંતપ્તા વિત્રસ્તમનસોઽભવન્॥ 15-6-2 <span class="RSN">(97054)</span> 
તતોઽર્જુનસ્તાનામન્ત્ર્ય કેશવસ્ય પ્રિયઃ સખા।
પ્રયયૌ માતુલં દ્રષ્ટું નેદમસ્તીતિ ચાબ્રવીત્॥ 15-6-3 <span class="RSN">(97055)</span> 
સ વૃષ્ણિનિલયં ગત્વા દારુકેણ સહ પ્રભો।
દદર્શ દ્વારકાં વીરો મૃતનાથામિવ સ્ત્રિયમ્॥ 15-6-4 <span class="RSN">(97056)</span> 
યાઃ સ્મ તા લોકનાથેન નાથવત્યઃ પુરાઽભવન્।
તાસ્ત્વનાથાસ્તદા નાથં પાર્થં દૃષ્ટ્વા વિચુક્રુશુઃ॥ 15-6-5 <span class="RSN">(97057)</span> 
ષોડશ સ્ત્રીસહસ્રાણિ વાસુદેવપરિગ્રહાઃ।
તાસામાસીન્મહાન્નાદો દૃષ્ટ્વૈવાર્જુનમાગતમ્॥ 15-6-6 <span class="RSN">(97058)</span> 
તાસ્તુ દૃષ્ટ્વૈવ કૌરવ્યો બાષ્પેણાપિહિતેક્ષણઃ।
હીનાઃ કૃષ્ણેન પુત્રૈશ્ચ નાશકત્સોભિવીક્ષિતુમ્॥ 15-6-7 <span class="RSN">(97059)</span> 
સ તાં વૃષ્ણ્યન્ધકજલાં હયમીનાં રથોડુપામ્।
વાદિત્રરથઘોષૌઘાં વેશ્મતીર્થમહાગ્રહામ્॥ 15-6-8 <span class="RSN">(97060)</span> 
રત્નશૈવલસંઘાતાં વજ્રપ્રાકારમાલિનીમ્।
રથ્યાસ્રોતોજલાવર્તાં ચત્વરસ્તિમિતહ્રદામ્॥ 15-6-9 <span class="RSN">(97061)</span> 
રામકૃષ્ણમહાગ્રાહાં દ્વારકાં સરિતં તદા।
કાલપાશગ્રહાં ભીમાં નદીં વૈતરણીમિવ॥ 15-6-10 <span class="RSN">(97062)</span> 
દદર્શ વાસવિર્ધીમાન્વિહીનાં વૃષ્ણિપુઙ્ગવૈઃ।
ગતશ્રિયં વિરાનન્દાં પદ્મિનીં શિશિરે યથા।  15-6-11 <span class="RSN">(97063)</span> 
તાં દૃષ્ટ્વા દ્વારકાં પાર્થસ્તાશ્ચ કૃષ્ણસ્ય યોષિતઃ।
સસ્વનં બાષ્પમુત્સૃજ્ય નિપાત મહીતલે॥ 15-6-12 <span class="RSN">(97064)</span> 
સાત્રાજિતી તતઃ સત્યા રુક્મિણી ચ વિશાંપતે।
અભિપત્ય પ્રરુરુદુઃ પરિવાર્ય ધનંજયમ્॥ 15-6-13 <span class="RSN">(97065)</span> 
તતસ્તં કાઞ્ચને પીઠે સમુત્તાપ્યોપવેશ્ય ચ।
અભિનન્દ્ય મહાત્માનં પરિવાર્યોપતસ્થિરે॥ 15-6-14 <span class="RSN">(97066)</span> 
તતઃ સંસ્તૂય ગોવિન્દં કથયિત્વા ચ પાણ્ડવઃ।
આશ્વાસ્ય તાઃ સ્ત્રિયશ્ચાપિ માતુલં દ્રષ્ટુમભ્યગાત્॥ ॥ 15-6-15 <span class="RSN">(97067)</span> 
 <span>
ઇતિ શ્રીમન્મહાભારતે મૌસલપર્વણિ ષષ્ઠોઽધ્યાયઃ॥ 6 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-6-14 અબ્રુવન્ત્યો મહામાનમિતિ ઝ.પાઠઃ॥
</span>

</span>
</div>
<h6 class="accordion-header">
મૌસલપર્વ - અધ્યાય 007</h6>
<div class="accordion-content">
<h3>॥ શ્રીઃ ॥</h3>
<h2>
15.7. અધ્યાયઃ 007 
</h2>
<h4>Mahabharata - Mausala Parva - Chapter Topics</h4>
<span class="topic">
વસુદેવેન સ્વગૃહમાગતેઽર્જુને યાદવક્ષયનિદાનનિવેદનપૂર્વકં કૃષ્ણાદ્યનુસ્મરણેન પરિશોચનમ્॥ 1 ॥ તથા તંપ્રતિ કૃષ્ણવચનનિવેદનેન રાજ્યસ્ત્રીધનાદિસમર્પણપૂર્વકં સ્વેન સ્વપ્રાણત્યજનપ્રતિજ્ઞાનમ્॥ 2 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-7-1x"
name="mausala-15-7-1x"><!--anchor--></a>વૈશમ્પાયન ઉવાચ।
</span>
તં પ્રવિષ્ટં મહાત્માનં વીરમાનકદુન્દુભિઃ।
પુત્રશોકેન સંતપ્તો દદર્શ કુરુપુઙ્ગવમ્॥ 15-7-1 <span class="RSN">(97068)</span> 
તસ્યાશ્રુપરિપૂર્ણાક્ષો વ્યૂઢોરસ્કો મહાભુજઃ।
આર્તસ્યાર્તતરઃ પાર્થઃ પાદૌ જગ્રાહ ભારત॥ 15-7-2 <span class="RSN">(97069)</span> 
તસ્ય મૂર્ધાનમાઘ્રાતુમિયેષાનકદુન્દુભિઃ।
સ્વસ્રીયસ્ય મહાબાહુર્ન શશાક ચ શત્રુહન્॥ 15-7-3 <span class="RSN">(97070)</span> 
સમાલિઙ્ગ્યાર્જુનં વૃદ્ધઃ સ ભુજાભ્યાં મહાભુજઃ।
રુરોદાથ સ્મરઞ્શૌરિં વિલલાપ સુવિહ્વલઃ। 
ભ્રાતૄન્પુત્રાંશ્ચ પૌત્રાંશ્ચ દૌહિત્રાન્સ સખીનપિ॥  15-7-4 <span class="RSN">(97071)</span> 
<span class="speak">વસુદેવ ઉવાચ। 15-7-5x <span class="RSN">(8025)</span> </span>
યૈર્જિતા ભૂમિપાલાશ્ચ દૈત્યાશ્ચ શતશોઽર્જુન।
તાન્સર્વાન્નેહ પશ્યામિ જીવામ્યર્જુન દુર્મરઃ॥ 15-7-5 <span class="RSN">(97072)</span> 
યો તાવર્જુનશિષ્યૌ તે પ્રિયૌ બહુમતૌ સદા।
તયોરપનયાત્પાર્થ વૃષ્ણયો નિધનં ગતાઃ॥ 15-7-6 <span class="RSN">(97073)</span> 
યૌ તૌ વૃષ્ણિપ્રવીરાણાં દ્વાવેવાતિરથૌ મતૌ।
પ્રદ્યુમ્નો યુયુધાનશ્ચિ કથનન્કત્થસે ચ યૌ॥ 15-7-7 <span class="RSN">(97074)</span> 
તૌ સદા કુરુશાર્દૂલ કૃષ્ણસ્ય પ્રિયભાજનૌ।
તાવુભૌ વૃષ્ણિનાશસ્ય મુખમાસ્તાં ધનંજય॥ 15-7-8 <span class="RSN">(97075)</span> 
ન તુ ગર્હામિ શૈનેયં હાર્દિક્યં ચાહમર્જુન।
અક્રૂરં રૌક્મિણેયં ચ શાપો હ્યેવાત્ર કારણમ્॥ 15-7-9 <span class="RSN">(97076)</span> 
કેશિનં યસ્તુ કંસં ચ વિક્રમ્યિ હતવાન્પ્રભુઃ।
વિદેહમકરોત્પાર્થં ચૈદ્યં ચ બલગર્વિતમ્॥ 15-7-10 <span class="RSN">(97077)</span> 
નૈષાદિમેકલવ્યં ચ ચક્રે કાલિઙ્ગમાગધાન્।
ગાન્ધારાન્કાશિરાજં ચ મરુભૂમૌ ચ પાર્થિવાન્॥ 15-7-11 <span class="RSN">(97078)</span> 
પ્રાચ્યાંશ્ચ દાક્ષિણાત્યાંશ્ચ પાર્વતીયાંસ્તથા નૃપાન્।
સોભ્યુપેક્ષિતવાનેવમનયાન્મધુસૂદનઃ॥ 15-7-12 <span class="RSN">(97079)</span> 
ત્વં હિ તં નારદશ્ચૈવ મુનયશ્ચ સનાતનમ્।
ગોવિન્દમનઘં દેવમભિજાનીધ્વમચ્યુતમ્॥ 15-7-13 <span class="RSN">(97080)</span> 
પ્રત્યપશ્યચ્ચ સ વિભુર્જ્ઞાતિક્ષયમધોક્ષજઃ।
સમુપેક્ષિતવાન્નિત્યં સ્વયં સ મમ પુત્રકઃ॥ 15-7-14 <span class="RSN">(97081)</span> 
ગાન્ધાર્યા વચનં યત્તદૃષીણાં ચ પરંતપ।
તન્નૂનમન્યથા કર્તું નૈચ્છત્સ જગતઃ પ્રભુઃ॥ 15-7-15 <span class="RSN">(97082)</span> 
પ્રત્યક્ષં ભવતશ્ચાપિ તવ પૌત્રઃ પરંતપ।
અશ્વત્થામ્ના હતશ્ચાપિ જીવિતસ્તસ્ય તેજસા। 
ઇમાંસ્તુ નૈચ્છત્સ્વાન્જ્ઞાતીન્રક્ષિતું ચ સખા તવ॥  15-7-16 <span class="RSN">(97083)</span> 
તતઃ પુત્રાંશ્ચ પૌત્રાંશ્ચ ભ્રાતૄનથ સખીંસ્તથા।
શયાનાન્નિહતાન્દૃષ્ટ્વા કૃષ્ણો મામબ્રવીદિદમ્॥ 15-7-17 <span class="RSN">(97084)</span> 
સમ્પ્રાપ્તોઽદ્યાયમસ્યાન્તઃ કુલસ્ય ભરતર્ષભ।
આગમિષ્યતિ બીભત્સુરિમાં દ્વારવતીં પુરીમ્। 
આખ્યેયં તસ્ય યદ્વૃત્તં વૃષ્ણીનાં વૈશસં મહત્॥  15-7-18 <span class="RSN">(97085)</span> 
સ તુ શ્રુત્વા મહાતેજા યદૂનાં નિધનં પ્રભો।
આગન્તા ક્ષિપ્રમેવેહ ન મેઽત્રાસ્તિ વિચારણા॥ 15-7-19 <span class="RSN">(97086)</span> 
યોઽહં તમર્જુનં વિદ્ધિ યોઽર્જુનઃ સોહમેવ તુ।
યદ્બ્રૂયાત્તત્તથા કાર્યમિતિ બુદ્ધ્યસ્વ ભારત॥ 15-7-20 <span class="RSN">(97087)</span> 
સ સ્ત્રીષુ પ્રાપ્તકાલાસુ પાણ્ડવો બાલકેષુ ચ।
પ્રતિપત્સ્યતિ બીભત્સુર્ભવતશ્ચૌર્ધ્વદ્ગેહિકમ્॥ 15-7-21 <span class="RSN">(97088)</span> 
ઇમાં ચ નગરીં સદ્યઃ પ્રતિયાતે ધનંજયે।
પ્રાકારટ્ટાલકોપેતાં સમુદ્રઃ પ્લાવયિષ્યતિ॥ 15-7-22 <span class="RSN">(97089)</span> 
અહં દેશે તુ કસ્મિંશ્ચિત્પુણ્યે નિયમમાસ્થિતઃ।
કાલં કાઙ્ક્ષે સદ્ય એવ રામેણ સહિતો વને॥ 15-7-23 <span class="RSN">(97090)</span> 
એવમુક્ત્વા હૃષીકેશો મામચિન્ત્યપરાક્રમઃ।
હિત્વા માં બાલકૈઃ સાર્ધં દિશં કામપ્યગાત્પ્રભુઃ॥ 15-7-24 <span class="RSN">(97091)</span> 
સોહં તૌ ચ મહાત્માનૌ ચિન્તયન્રામકેશવૌ।
ઘોરં જ્ઞાતિવધં ચૈવ ન ભુઞ્જે શોકકર્શિતઃ॥ 15-7-25 <span class="RSN">(97092)</span> 
ન મોક્ષ્યેન ચ જીવિષ્યે દિષ્ટ્યા પ્રાપ્તોસિ પાણ્ડવ।
યદુક્તં પાર્થં કૃષ્ણેન તત્સર્વમખિલં કુરુ॥ 15-7-26 <span class="RSN">(97093)</span> 
એતત્તે પાર્થ રાજ્યં ચ સ્ત્રિયો રત્નાનિ ચૈવ હિ।
ઇષ્ટાન્પ્રાણાનહં હીમાંસ્ત્યક્ષ્યામિ રિપુસૂદન॥ ॥ 15-7-27 <span class="RSN">(97094)</span> 
 <span>
ઇતિ શ્રીમન્મહાભારતે મૌસલપર્વણિ સપ્તમોઽધ્યાયઃ॥ 7 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-7-11 કાશિરાજં પૌણ્ડ્રકમ્॥
</span>

</span>
</div>
<h6 class="accordion-header">
મૌસલપર્વ - અધ્યાય 008</h6>
<div class="accordion-content">
<h3>॥ શ્રીઃ ॥</h3>
<h2>
15.8. અધ્યાયઃ 008 
</h2>
<h4>Mahabharata - Mausala Parva - Chapter Topics</h4>
<span class="topic">
અર્જુનેન વસુદેવસમાશ્વાસનપૂર્વકં સકલપૌરાન્પ્રતિ નાતિચિરાદેવ દ્વારકાયાઃ સમુદ્રેણ સમાપ્લાવનનિવેદનપૂર્વકં સર્વેષામિન્દ્રપ્રસ્થંપ્રતિ પ્રયાણસંનાહસંચોદના॥ 1 ॥ તથા પરેદ્યુર્યોગેન શરીરંત્યક્તવતો વસુદેવસ્ય પત્નીભિઃ સહ સંસ્કરણપૂર્વકં રામકૃષ્ણશરીરયોર્દાહનમ્॥ 2 ॥ તતો વજ્રાર્જુનપુરસ્કારેણ સકલપૌરજને પુરઃપુનઃ પ્રયાતે સમુદ્રેણ પશ્ચાદ્ભાગે પૌરજનમુક્તતત્તદ્ભાગસ્ય સ્વજલેન સમાક્રમણમ્॥ 3 ॥ અર્જુનેન મધ્યેમાર્ગં ચોરાપહૃતાવશિષ્ટયાદવકલત્રાદિભિઃ સહ સ્વદેશમેત્ય યુધિષ્ઠિરાજ્ઞયા વજ્રસ્યેન્દ્રપ્રસ્થરાજ્યેઽભિષેચનમ્। તથા સાત્યકિસુતાદીનાં તત્રતત્ર રાજ્યેઽભિષેચનમ્॥ 3 ॥ રુક્મિણ્યાદિભિઃ કાભિશ્ચિદગ્નિપ્રવેશનમ્। સત્યભામાદિભિઃ કાભિશ્ચન તપસે વનગમનમ્॥ 4 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-8-1x"
name="mausala-15-8-1x"><!--anchor--></a>વૈશમ્પાયન ઉવાચ।
</span>
એવમુક્તઃ સ બીભત્સુર્માતુલેનિ પરંતપ।
દુર્મના દીનવદનો વસુદેવમુવાચ હ॥ 15-8-1 <span class="RSN">(97095)</span> 
નાહં વૃષ્ણિપ્રવીરેણ બન્ધુભિશ્ચૈવ માતુલ।
વિહીનાં પૃથિવીં દ્રષ્ટું શક્તશ્ચિરમિહ પ્રભો॥ 15-8-2 <span class="RSN">(97096)</span> 
રાજા ચ ભીમસેનશ્ચ સહદેવશ્ચ પાણ્ડવઃ।
નકુલો યાજ્ઞસેની ચ ષડેકમનસો વયમ્॥ 15-8-3 <span class="RSN">(97097)</span> 
રાજ્ઞઃ સંક્રમણે ચાપિ કામોઽયં નિત્યમેવ હિ।
તમિમં વિદ્ધિ સમ્પ્રાપ્તં કાલં કાલવિદાંવર॥ 15-8-4 <span class="RSN">(97098)</span> 
સર્વથા વૃષ્ણિદારાંસ્તુ બાલં વૃદ્ધં તથૈવ ચ।
નયિષ્યે પરિગૃહ્યાહમિન્દ્રપ્રસ્થમરિંદમ॥ 15-8-5 <span class="RSN">(97099)</span> 
ઇત્યુક્ત્વા દારુકમિદં વાક્યમાહ ધનંજયઃ।
અમાત્યાન્વૃષ્ણિવીરાણાં દ્રષ્ટુમિચ્છામિ માચિરમ્॥ 15-8-6 <span class="RSN">(97100)</span> 
ઇત્યેવમુક્ત્વા વચનં સુધર્માં યાદવીં સભામ્।
પ્રવિવેશાર્જુનઃ શૂરઃ શોચમાનો મહાભુજઃ॥ 15-8-7 <span class="RSN">(97101)</span> 
તમાસનગતં તત્ર સર્વાઃ પ્રકૃતયસ્તથા।
બ્રાહ્મણા નાગરાસ્તત્ર પરિવાર્યોપતસ્થિરે॥ 15-8-8 <span class="RSN">(97102)</span> 
તાન્દીનમનસઃ સર્વાન્વિમૂઢાન્ગતચેતસઃ।
ઉવાચેદં વચઃ કાલે પાર્થો દીનતરસ્તથા॥ 15-8-9 <span class="RSN">(97103)</span> 
શક્રપ્રસ્થમહં નેષ્યે પૃષ્ણન્ધકજનં સ્વયમ્।
ઇદં તુ નગરં સર્વં સમુદ્રઃ પ્લાવયિષ્યતિ॥ 15-8-10 <span class="RSN">(97104)</span> 
સજ્જીકુરુત યાનાનિ રત્નાનિ વિવિધાનિ ચ।
વજ્રોઽયં ભવતાં રાજા શક્રપ્રસ્થે ભવિષ્યતિ॥ 15-8-11 <span class="RSN">(97105)</span> 
સપ્તમે દિવસે ચૈવ રવૌ વિમલ ઉદ્ગતે।
બહિર્વત્સ્યામહે સર્વે સજ્જીભાવત માચિરમ્॥ 15-8-12 <span class="RSN">(97106)</span> 
ઇત્યુક્તાસ્તેન તે સર્વે પાર્થેનાક્લિષ્ટકર્મણા।
સજ્જમાશુ તતશ્ચક્રુઃ સ્વસિદ્ધ્યર્થં સમુત્સુકાઃ॥ 15-8-13 <span class="RSN">(97107)</span> 
તાં રાત્રિમવસત્પાર્થઃ કેશવસ્ય નિવેશને।
મહતા શોકમોહેન સહસાઽભિપરિપ્લુતઃ॥ 15-8-14 <span class="RSN">(97108)</span> 
શ્વોભૂતેઽથ તતઃ શૌરિર્વસુદેવઃ પ્રતાપવાન્।
યુક્ત્વાઽઽત્માનં મહાતેજા જગામ ગતિમુત્તમાં॥ 15-8-15 <span class="RSN">(97109)</span> 
તતઃ શબ્દો મહાનાસીદ્વસુદેવનિવેશને।
દારુણઃ ક્રોશતીનાં ચ રુદતીનાં ચ યોષિતામ્॥ 15-8-16 <span class="RSN">(97110)</span> 
પ્રકીર્ણમૂર્ધજાઃ સર્વા વિમુક્તાભરણસ્રજઃ।
ઉરાંસિ પાણિભિર્ઘ્નન્ત્યો વ્યલપન્તકરુણં સ્ત્રિયઃ।  15-8-17 <span class="RSN">(97111)</span> 
તં દેવકી ચ ભદ્રા ચ રોહિણી મદિરા તથા।
અન્વારોઢું વ્યવસિતા ભર્તારં યોષિતાં વરાઃ॥ 15-8-18 <span class="RSN">(97112)</span> 
તતઃ શૌરિં નૃયુક્તેન બહુમૂલ્યેન ભારત।
યાનેન મહતા પાર્થો બહિર્નિષ્ક્રામયત્તદા॥ 15-8-19 <span class="RSN">(97113)</span> 
તમન્વયુસ્તત્રતત્રં દુઃખસોકસમન્વિતાઃ।
દ્વારકાવાસિનઃ સર્વે પૌરજાનપદા હિતાઃ॥ 15-8-20 <span class="RSN">(97114)</span> 
તસ્યાશ્વમેધિકં છત્રં દીપ્યમાનાશ્ચ પાવકાઃ।
પુરસ્તાત્તસ્ય યાનસ્ય યાજકાશ્ચ તતો યયુઃ॥ 15-8-21 <span class="RSN">(97115)</span> 
અનુજગ્મુશ્ચ તં વીરં દેવ્યસ્તા વૈ સ્વલઙ્કૃતાઃ॥
સ્ત્રીસહસ્રૈઃ પરિવૃતા વધૂભિશ્ચ સહસ્રશઃ॥ 15-8-22 <span class="RSN">(97116)</span> 
યસ્તુ દેશઃ પ્રિયસ્તસ્ય જીવતોઽભૂન્મહાત્મનઃ।
તત્રૈનમુપસંકલ્પ્ય વિતૃમેધં પ્રચક્રિરે॥ 15-8-23 <span class="RSN">(97117)</span> 
તં ચિતાગ્નિગતં વીરં શૂરપુત્રં વરાઙ્ગનાઃ।
તતોન્વારુરુહુઃ પત્ન્યશ્ચતસ્રઃ પતિલોકગાઃ॥ 15-8-24 <span class="RSN">(97118)</span> 
તં વૈ ચતસૃભિઃ સ્ત્રીભિરન્વિતં પાણ્ડુનન્દનઃ।
અદાહયચ્ચન્દનૈશ્ચ ગન્ધૈરુચ્ચાવચૈરપિ॥ 15-8-25 <span class="RSN">(97119)</span> 
તતઃ પ્રાદુરભૂચ્છબ્દઃ સમિદ્ધસ્ય વિભાવસોઃ।
સામગાનાં ચ નિર્ઘોષો નરાણાં રુદતામપિ॥ 15-8-26 <span class="RSN">(97120)</span> 
તતો વજ્રપ્રધાનાસ્તે વૃષ્ણ્યન્ધકકુમારકાઃ।
સર્વે ચૈવોદકં ચક્રુઃ સ્ત્રિયશ્ચૈવ મહાત્મનઃ।  15-8-27 <span class="RSN">(97121)</span> 
અલુપ્તધર્મસ્તં ધર્મં કારયિત્વા સ ફલ્ગુનઃ।
જગામ વૃષ્ણયો યત્ર વિનષ્ટા ભરતર્ષભ॥ 15-8-28 <span class="RSN">(97122)</span> 
સ તાન્દૃષ્ટ્વા નિપતિતાન્કદને ભૃશદુઃખિતઃ।
બભૂવાતીવ કૌરવ્યઃ પ્રાપ્તકાલં ચકાર હ॥ 15-8-29 <span class="RSN">(97123)</span> 
યથાપ્રધાનતશ્ચૈવ ચક્રે સર્વાસ્તથા ક્રિયાઃ।
યે હતા બ્રહ્મશાપેન મુસલૈરેરકોદ્ભવૈઃ॥ 15-8-30 <span class="RSN">(97124)</span> 
`તતો ભગવતો દેહં દૃષ્ટ્વા શિષ્યઃ પ્રલપ્ય ચ।
સ્મૃત્વા તદ્વચનં સર્વં મોહશોકોપબૃંહિતઃ॥'  15-8-31 <span class="RSN">(97125)</span> 
તતઃ શરીરે રામસ્ય વાસુદેવસ્ય ચોભયોઃ।
અન્વીક્ષ્ય દાહયામાસ પુરુષૈરાપ્તકારિભિઃ॥ 15-8-32 <span class="RSN">(97126)</span> 
સ તેષાં વિધિવત્કૃત્વા પ્રેતકાર્યાણિ પાણ્ડવઃ।
સપ્તમે દિવસે પ્રાયાદ્રથમારુહ્ય સત્વરઃ॥ 15-8-33 <span class="RSN">(97127)</span> 
અશ્વયુક્તૈ રથૈશ્ચાપિ ગોખરોષ્ટ્રયુતૈરપિ।
સ્ત્રિયસ્તા વૃષ્ણિવીરાણાં રુદન્ત્યઃ શોકકર્શિતાઃ॥ 15-8-34 <span class="RSN">(97128)</span> 
અનુજગ્મુર્મહાત્માનં પાણ્ડુપુત્રં ધનંજયમ્।
ભૃત્યાશ્ચાન્ધકવૃષ્ણીનાં સાદિનો રથિનશ્ચ યે॥ 15-8-35 <span class="RSN">(97129)</span> 
વીરહીના વૃદ્ધબાલાઃ પૌરજાનપદાસ્તથા।
યયુસ્તે પરિવાર્યાથ કલત્રં પાર્થશાસનાત્॥ 15-8-36 <span class="RSN">(97130)</span> 
કુઞ્જરૈશ્ચ ગજારોહા યયુઃ શૈલનિર્ભસ્તથા।
સપાદરક્ષૈઃ સંયુક્તાઃ સોત્તરાયુધિકા યયુઃ॥ 15-8-37 <span class="RSN">(97131)</span> 
પુત્રાશ્ચાન્ધકવૃષ્ણીનાં સર્વે પાર્થમનુવ્રતાઃ।
બ્રાહ્મણાઃ ક્ષત્રિયા વૈશ્યાઃ શૂદ્રાશ્ચૈવ મહાધનાઃ॥ 15-8-38 <span class="RSN">(97132)</span> 
દશ ષટ્ ચ સહસ્રાણિ વાસુદેવાવરોધનમ્।
પુરસ્કૃત્ય યયુર્વજ્રં પૌત્રં કૃષ્ણસ્ય ધીમતઃ॥ 15-8-39 <span class="RSN">(97133)</span> 
બહૂનિ ચ સહસ્રાણિ પ્રયુતાન્યર્બુદાનિ ચ।
ભોજવૃષ્ણ્યન્ધકસ્ત્રીણાં હતનાથાનિ નિર્યયુઃ॥ 15-8-40 <span class="RSN">(97134)</span> 
તત્સાગરસમપ્રખ્યં વૃષ્ણિચક્રં મહર્દ્ધિમત્।
ઉવાહ રથિનાંશ્રેષ્ઠઃ પાર્થઃ પરપુરંજયઃ॥ 15-8-41 <span class="RSN">(97135)</span> 
નિર્યાતે તુ જને તસ્મિન્સાગરો મકરાલયઃ।
દ્વારકાં રત્નસંપૂર્ણાં જલેનાપ્લાવયત્તદા॥ 15-8-42 <span class="RSN">(97136)</span> 
યદ્યદ્ધિ પુરુષવ્યાઘ્રો ભૂમેસ્તસ્યા વ્યમુઞ્ચત।
તત્તત્સંપ્લાવયામાસ સલિલેન સ સાગરઃ॥ 15-8-43 <span class="RSN">(97137)</span> 
તદદ્ભુતમભિપ્રેક્ષ્ય દ્વારકાવાસિનો જનાઃ।
તૂર્ણાત્તૂર્ણતરં જગ્મુરહો દૈવમિતિ બ્રુવન્॥ 15-8-44 <span class="RSN">(97138)</span> 
કાનનેષુ ચ રમ્યેષુ પર્વતેષુ નદીષુ ચ।
નિવસન્નાનયામાસ વૃષ્ણિદારાન્ધનંજયઃ॥ 15-8-45 <span class="RSN">(97139)</span> 
સ પઞ્ચનદમાસાદ્ય ધીમાનતિસમૃદ્ધિમત્।
દેશે ગોપશુધાન્યાઢ્યે નિવાસમકરોત્પ્રભુઃ॥ 15-8-46 <span class="RSN">(97140)</span> 
તતો લોભઃ સમભવદ્દસ્યૂનાં નિહતેશ્વરાઃ।
દૃષ્ટ્વા સ્ત્રિયો નીયમાનાઃ પાર્થેનૈકેન ભારત॥ 15-8-47 <span class="RSN">(97141)</span> 
તતસ્તે પાપકર્માણો લોભોપહતચેતસઃ।
આભીરા મન્ત્રયામાસુઃ સમેત્યાશુભદર્શનાઃ॥ 15-8-48 <span class="RSN">(97142)</span> 
અયમેકોઽર્જુનો ધન્વી વૃદ્ધબાલં હતેશ્વરમ્।
નયત્યસ્માનતિક્રમ્ય્ યોધાશ્ચેમે હતૌજસઃ॥ 15-8-49 <span class="RSN">(97143)</span> 
તતો યષ્ટિપ્રહરણા દસ્યવસ્તે સહસ્રશઃ।
અભ્યધાવન્ત વૃષ્ણીનાં તં જનં લોપ્ત્રહારિણઃ॥ 15-8-50 <span class="RSN">(97144)</span> 
મહતા સિંહનાદેન ત્રાસયન્તઃ પૃથગ્જનમ્।
અભિપેતુર્ધનાર્થં તે કાલપર્યાયચોદિતાઃ॥ 15-8-51 <span class="RSN">(97145)</span> 
તતો નિવૃત્તઃ કૌન્તેયઃ સહસા સપદાનુગઃ।
ઉવાચ તાન્મહાબાહુરર્જુનઃ પ્રહસન્નિવ॥ 15-8-52 <span class="RSN">(97146)</span> 
નિવર્તધ્વમધર્મજ્ઞા યદિ જીવિતુમિચ્છથ।
ઇદાનીં શરનિર્ભિન્નાઃ શોચધ્વં નિહતા મયા॥ 15-8-53 <span class="RSN">(97147)</span> 
તથોક્તાસ્તેન વીરેણિ કદર્તીકૃત્ય તદ્વચઃ।
અભિપેતુર્જનં મૂઢા વાર્યમાણાઃ પુનઃપુનઃ॥ 15-8-54 <span class="RSN">(97148)</span> 
તતોઽર્જુનો ધનુર્દિવ્યં ગાણ્ડીવમજરં મહત્।
કઆરોપયિતુમારેભે યત્નાદિવ કથઞ્ચન॥ 15-8-55 <span class="RSN">(97149)</span> 
ચકાર સજ્યં કૃચ્છ્રેણિ સમ્ભ્રમે તુમુલે સતિ।
ચિન્તયામાસ શસ્ત્રાણિ ન ચ સસ્માર તાન્યપિ॥ 15-8-56 <span class="RSN">(97150)</span> 
વૈકૃતં તન્મહદ્દૃષ્ટ્વા ભુજવીર્ય તથા યુધિ।
દિવ્યાનાં ચ મહાસ્ત્રાણાં વિનાશાદ્વ્રીડિતોઽભવત્॥ 15-8-57 <span class="RSN">(97151)</span> 
વૃષ્ણિયોધાશ્ચ તે સર્વે ગજાશ્વરથયોધિનઃ।
ન શેકુરાવર્તયિતું હ્રિયમાણં સ્વકં ધનમ્॥ 15-8-58 <span class="RSN">(97152)</span> 
કલત્રસ્ય બહુત્વાદ્ધિ સમ્પતન્સુ તતસ્તતઃ।
પ્રયત્નમકરોત્પાર્થો જનસ્ય પરિરક્ષણે॥ 15-8-59 <span class="RSN">(97153)</span> 
મિષતાં સર્વયોધાનાં તતસ્તાઃ પ્રમદોત્તમાઃ।
સમન્તતોવકૃષ્યન્ત કામાચ્ચાન્યાઃ પ્રવવ્રજુઃ॥ 15-8-60 <span class="RSN">(97154)</span> 
તતો ગાણ્ડીવનિર્મુક્તૈઃ શરૈઃ પાર્થો ધનંજયઃ।
જઘાન દસ્યૂન્સોદ્વેગો વૃષ્ણિભૃત્યૈઃ સહસ્રશઃ॥ 15-8-61 <span class="RSN">(97155)</span> 
ક્ષણેન તસ્ય તે રાજન્ક્ષયં જગ્મુરજિહ્મગાઃ।
અક્ષયા હિ પુરા ભૂત્વા ક્ષીણાઃ ક્ષતજભોજનાઃ॥ 15-8-62 <span class="RSN">(97156)</span> 
સ શરક્ષયમાસાદ્ય દુઃખશોકસમાહતઃ।
ધનુષ્કોટ્યા તદા દસ્યૂનવધીત્પાકશાસનિઃ॥ 15-8-63 <span class="RSN">(97157)</span> 
[પ્રેક્ષતસ્ત્વેવ પાર્થસ્ય વૃષ્ણ્યન્ધકવરસ્ત્રિયઃ।
જગ્મુરાદાય તે મ્લેચ્છાઃ સમન્તાજ્જનમેજય॥]  15-8-64 <span class="RSN">(97158)</span> 
ધનંજયસ્તુ દૈવં તન્મનસાઽચિન્તયત્પ્રભુઃ।
દુઃખસોકસમાવિષ્ટો નિઃશ્વાસપરમોઽભવત્॥ 15-8-65 <span class="RSN">(97159)</span> 
અસ્ત્રાણાં ચ પ્રણાશેન બાહુવીર્યસ્ય ચ ક્ષયાત્।
ધનુષશ્ચાવિધેયત્વાચ્છરાણાં સંક્ષયેણ ચ॥ 15-8-66 <span class="RSN">(97160)</span> 
બભૂવ વિમનાઃ પાર્થો દૈવમિત્યુનુચિન્તયન્।
ન્યવર્તત તતો રાજન્નેદમસ્તીતિ ચિન્તયન્॥ 15-8-67 <span class="RSN">(97161)</span> 
તતઃ શેષં સમાદાય કલત્રસ્ય મહામતિઃ।
હૃતભૂયિષ્ઠરત્નસ્ય કુરુક્ષેત્રમવાતરત્॥ 15-8-68 <span class="RSN">(97162)</span> 
યુધિષ્ઠિરસ્યાનુમતે વંશકર્તૄન્કુમારકાન્।
ન્યવેશયત કૌરવ્યસ્તત્રતત્ર ધનંજયઃ॥ 15-8-69 <span class="RSN">(97163)</span> 
હાર્દિક્યતનયં પાર્થો નગરે મૃત્તિકાવતે।
અશ્વપતિં ખાણ્ડવારણ્યે રાજ્યે તત્ર ન્યેવશયત્। 
ભોજરાજકલત્રં ચ હૃતશેષં નરોત્તમઃ॥  15-8-70 <span class="RSN">(97164)</span> 
તથા વૃદ્ધાંશ્ચ બાલાંશ્ચ સ્ત્રિયશ્ચાદાય પાણ્ડવઃ।
વીરૈર્વિહીનાન્સર્વાંસ્તાઞ્શક્રપ્રસ્થે ન્યવેશયત્॥ 15-8-71 <span class="RSN">(97165)</span> 
યૌયુધાનિં સરસ્વત્યાઃ પુત્રં સાત્યકિનઃ પ્રિયમ્।
ન્યવેશયત ધર્માત્મા વૃદ્ધબાલપુરસ્કૃતમ્॥ 15-8-72 <span class="RSN">(97166)</span> 
ઇન્દ્રપ્રસ્થે દદૌ રાજ્યં વ્રજ્રાય પરવીરહા।
વજ્રેણાક્રૂરદારાસ્તુ વાર્યમાણાઃ પ્રવવ્રજુઃ॥ 15-8-73 <span class="RSN">(97167)</span> 
રુક્મિણી ત્વથ ગાન્ધારી શૈબ્દા હૈમવતીત્યપિ।
દેવી જીંબવતી ચૈવ વિવિશુર્જાતવેદસમ્॥ 15-8-74 <span class="RSN">(97168)</span> 
સત્યભામા તથૈવાન્યા દેવ્યઃ કૃષ્ણસ્ય સમ્મતાઃ।
વનં પ્રવિવિશૂ રાજંસ્તાપસ્યે કૃતનિશ્ચયાઃ॥ 15-8-75 <span class="RSN">(97169)</span> 
દ્વારકાવાસિનો યે પુરુષાઃ પાર્થમભ્યયુઃ।
યથાર્હં સંવિભજ્યૈનાન્વજ્રે પર્યદદજ્જયઃ॥ 15-8-76 <span class="RSN">(97170)</span> 
સ તત્કૃત્વા પ્રાપ્તકાલં બાષ્ણેણાપિહિતોઽર્જુનઃ।
કૃષ્ણદ્વૈપાયનં વ્યાસં દદર્શાસીનમાશ્રમે॥ ॥ 15-8-77 <span class="RSN">(97171)</span> 
 <span>
ઇતિ શ્રીમન્મહાભારતે મૌસલપર્વણિ અષ્ટમોઽધ્યાયઃ॥ 8 ॥
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-8-32 અન્વિષ્ય દાહયામાસેતિ ઝ.પાઠઃ॥ 7-8-44 બ્રુવન્ અબ્રુવન્॥
</span>

</span>
</div>
<h6 class="accordion-header">
મૌસલપર્વ - અધ્યાય 009</h6>
<div class="accordion-content">
<h3>॥ શ્રીઃ ॥</h3>
<h2>
15.9. અધ્યાયઃ 009 
</h2>
<h4>Mahabharata - Mausala Parva - Chapter Topics</h4>
<span class="topic">
અર્જુનેન વ્યાસાશ્રમે તદ્દર્શનમ્॥ 1 ॥ તસ્મિન્દ્વારકાવૃત્તાન્તનિવેદનમ્॥ 2 ॥ વ્યાસેનાર્જુનંપ્રતિ યુધિષ્ઠિરાદીનામપિ સ્વર્ગગમનસૂચનમ્॥ 3 ॥ તતોઽર્જુનેન હાસ્તિનપુરમેત્ય યુધિષ્ઠિરે દ્વારકાવૃત્તાન્તાદિનિવેદનમ્॥ 4 ॥
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-9-1x"
name="mausala-15-9-1x"><!--anchor--></a>વૈશમ્પાયન ઉવાચ।
</span>
પ્રવિશ્ય ત્વર્જુનો રાજન્નાશ્રમં સત્યવાદિનઃ।
દદર્શાસીનમેકાન્તો મુનિં સત્યવતીસુતમ્॥ 15-9-1 <span class="RSN">(97172)</span> 
સ તમાસાદ્ય ધર્મજ્ઞમુપતસ્થે મહાવ્રતમ્।
અર્જુનોસ્મીતિ નામાસ્તૈ નિવેદ્યાભ્યવદત્તતઃ॥ 15-9-2 <span class="RSN">(97173)</span> 
સ્વાગતં તેઽસ્ત્વિતિ પ્રાહ મુનિઃ સત્યવતીસુતઃ।
આસ્યતામિતિ હોવાચ પ્રસન્નાત્મા મહામુનિઃ॥ 15-9-3 <span class="RSN">(97174)</span> 
તમપ્રતીતમનસં નિઃશ્વસન્તં પુનઃપુનઃ।
નિર્વિષ્ણમનસં દૃષ્ટ્વા પાર્થં વ્યાસોઽબ્રવીદિદમ્॥ 15-9-4 <span class="RSN">(97175)</span> 
નખકેશદશાકુંભવારિણા કિં સમુક્ષિતઃ।
આવીરજાનુગમનં બ્રાહ્મણો વા હતસ્ત્વયા॥ 15-9-5 <span class="RSN">(97176)</span> 
યુદ્ધે પરાજિતો વાઽસિ દતશ્રીરિવ લક્ષ્યસે।
ન ત્વાં પ્રભિન્નં જાનામિ કિમિદં ભરતર્ષભ। 
શ્રોતવ્યં ચેન્મયા પાર્થ ક્ષશ્રિપ્રમાખ્યાતુમર્હસિ॥  15-9-6 <span class="RSN">(97177)</span> 
<span class="speak">અર્જુન ઉવાચ। 15-9-7x <span class="RSN">(8026)</span> </span>
યઃ સ મેઘવપુઃ શ્રીમાન્બૃહત્પઙ્કજલોચનઃ।
સ કૃષ્ણઃ સહ રામેણ ત્યક્ત્વા દેહં દિવં ગતઃ॥ 15-9-7 <span class="RSN">(97178)</span> 
`તદનુસ્મૃત્ય સંમોહં તદા શોકં મહામતે।
પ્રયામિ સર્વદા મહ્યં મુમૂર્ષા ચોપજાયતે॥ 15-9-8 <span class="RSN">(97179)</span> 
તદ્વાક્યસ્પર્શનાલોકસુખં ચામૃતસન્નિભમ્।
સંસ્મૃત્ય દેવદેવસ્ય પ્રમુહ્યિત્યમૃતાત્મનઃ॥'  15-9-9 <span class="RSN">(97180)</span> 
મૌસલે વૃષ્ણિવીરાણાં વિનાશો બ્રહ્મશાપજઃ।
બભૂવ વીરાન્તકરઃ પ્રભાસે રોમહર્ષણઃ॥ 15-9-10 <span class="RSN">(97181)</span> 
એતે શૂરા મહાત્માનઃ સિંહદર્પા મહાબલાઃ।
ભોજવૃષ્ણ્યન્ધકા બ્રહ્મન્નન્યોન્યં તૈર્હતં યુધિ॥ 15-9-11 <span class="RSN">(97182)</span> 
ગદાપરિઘશક્તીનાં સહાઃ પરિઘબાહવઃ।
ત એરકાભિર્નિહતાઃ પશ્ય કાલસ્ય પર્યયમ્॥ 15-9-12 <span class="RSN">(97183)</span> 
હતં પઞ્ચશતં તેષાં સહસ્રં બાહુશાલિનામ્।
નિધનં સમનુપ્રાપ્તં સમાસાદ્યેતરેતરમ્॥ 15-9-13 <span class="RSN">(97184)</span> 
પુનઃપુનર્ન મૃષ્યામિ વિનાશમમિતૌજસામ્।
ચિન્તયાનો યદૂનાં ચ કૃષ્ણસ્ય ચ યશસ્વિનઃ॥ 15-9-14 <span class="RSN">(97185)</span> 
શોષણં સાગરસ્યેવ મન્દરસ્યેવ ચાલનમ્।
નભસઃ પતનં ચૈવ શૈત્યમગ્નેસ્તથૈવ ચ॥ 15-9-15 <span class="RSN">(97186)</span> 
અશ્રદ્ધેયમહં મન્યે વિનાશં શાર્ઙ્ગધન્વનઃ।
ન ચેહ સ્થાતુમિચ્છામિ લોકે કૃષ્ણવિનાકૃતઃ॥ 15-9-16 <span class="RSN">(97187)</span> 
ઇતઃ કષ્ટતરં ચાન્યચ્છૃણુ તદ્વૈ તપોધન।
મનો મે દીર્યતે યેન ચિન્તયાનસ્ય વૈ મુહુઃ॥ 15-9-17 <span class="RSN">(97188)</span> 
પશ્યતો વૃષ્ણિદારાશ્ચ મમ બ્રહ્મન્સહસ્રશઃ।
આભીરૈરભિભૂયાજૌ હૃતાઃ પઞ્ચનદાલયૈઃ॥ 15-9-18 <span class="RSN">(97189)</span> 
ધનુરાદાય તત્રાહં નાશકં તસ્ય પૂરણે।
યથાપુરા ચ મે વીર્યં ભુજયોર્ન તથાઽભવત્॥ 15-9-19 <span class="RSN">(97190)</span> 
અસ્ત્રાણિ મે પ્રનષ્ટાનિ વિવિધાનિ મહામુને।
શરાશ્ચ ક્ષયમાપન્નાઃ ક્ષણેનૈવ સમન્તતઃ॥ 15-9-20 <span class="RSN">(97191)</span> 
પુરુષસ્ચાપ્રમેયાત્મા શઙ્ખચક્રગદાધરઃ।
ચતુર્ભુજઃ પીતવાસાઃ શ્યામઃ પદ્મદલેક્ષણઃ॥ 15-9-21 <span class="RSN">(97192)</span> 
યશ્ચ યાતિ પુરસ્તાન્મે રથસ્ય સુમહાદ્યુતિઃ।
પ્રદહન્રિપુસૈન્યાનિ ન પશ્યામ્યહમદ્ય તમ્॥ 15-9-22 <span class="RSN">(97193)</span> 
યેન પૂર્વં પ્રદગ્ધાનિ શત્રુસૈન્યાનિ તેજસા।
શરૈર્ગાણ્ડીવનિર્મુક્તૈરહં પશ્ચાદશાતયમ્॥ 15-9-23 <span class="RSN">(97194)</span> 
તમપશ્યન્વિષીદામિ ઘૂર્ણામીવ ચ સત્તમ।
પરિનિર્વિણ્ણચેતાશ્ચ શાન્તિં નોપલભેઽપિ ચ॥ 15-9-24 <span class="RSN">(97195)</span> 
`દેવકીનન્દનં દેવં વાસુદેવમજં પ્રભુમ્।'
વિના જનાર્દનં વીરં નાહં જીવિતુમુત્સહે॥  15-9-25 <span class="RSN">(97196)</span> 
શ્રુત્વૈવ હિ ગતં વિષ્ણું મમાપિ મુમુહુર્દિશઃ।
પ્રનષ્ટજ્ઞાતિવીર્યસ્ય શૂન્યસ્ય પરિધાવતઃ॥ 15-9-26 <span class="RSN">(97197)</span> 
ઉપદેષ્ટું મમ શ્રેયો ભવાનર્હતિ સત્તમ॥  15-9-27 <span class="RSN">(97198)</span> 
<span class="speak">વ્યાસ ઉવાચ। 15-9-28x <span class="RSN">(8027)</span> </span>
`દેવાંશા દેવભૂતેન સમ્ભૂતાસ્તે ગતાસ્સહ।
ધર્મવ્યવસ્થારક્ષાર્થં દેવેન સમુપેક્ષિતાઃ'॥ 15-9-28 <span class="RSN">(97199)</span> 
બ્રહ્મશાપવિનિર્દગ્ધા વૃષ્ણ્યન્ધકસમહારથાઃ।
વિનષ્ટાઃ કુરુશાર્દૂલ ન તાઞ્શોચિતુમર્હસિ॥ 15-9-29 <span class="RSN">(97200)</span> 
ભવિતવ્યં તથા તચ્ચ દિષ્ટમેતન્મહાત્મનામ્।
ઉપેક્ષિતં ચ કૃષ્ણેન શક્તેનાપિ વ્યપોહિતુમ્॥ 15-9-9 <span class="RSN">(97201)</span> 
ત્રૈલોક્યમપિ ગોવિન્દઃ કૃત્સ્નં સ્થાવરજઙ્ગમમ્।
પ્રસહેદન્યથા કર્તું કુતઃ શાપં મહાત્મનામ્॥ 15-9-31 <span class="RSN">(97202)</span> 
`સ્ત્રિયશ્ચ તાઃ પુરા શપ્તાઃ પ્રભાસે કુપિતેન વૈ।
અષ્ટાવક્રેણ મુનિના તદર્થં ત્વદ્બલક્ષયમ્॥'  15-9-32 <span class="RSN">(97203)</span> 
રથસ્ય પુરતો યાતિ યઃ સ ચક્રગદાધરઃ।
તવ સ્નેહાત્પુરાણર્ષિર્વાસુદેવશ્ચતુર્ભુજઃ॥ 15-9-33 <span class="RSN">(97204)</span> 
કૃત્વા ભારાવતરણં પૃથિવ્યાઃ પૃથુલોચનઃ।
મોક્ષયિત્વા તનું પ્રાપ્તઃ કૃષ્ણઃ સ્વસ્થાનમુત્તમમ્॥ 15-9-34 <span class="RSN">(97205)</span> 
ત્વયાઽપીહ મહત્કર્મ દેવાનાં પુરુષર્ષભ।
કૃતં ભીમસહાયેન યમાભ્યાં ચ મહાભુજ॥ 15-9-35 <span class="RSN">(97206)</span> 
કૃતકૃત્યાંશ્ચ વો મન્યે સંસિદ્ધાન્કુરુપુઙ્ગવ।
ગમનં પ્રાપ્તકાલં વ ઇદં શ્રેયસ્કરં વિભો॥ 15-9-36 <span class="RSN">(97207)</span> 
બલં બુદ્ધિશ્ચ તેજશ્ચ પ્રતિપત્તિશ્ચ ભારત।
ભવન્તિ ભવકાલેષુ વિપદ્યન્તે વિપર્યયે॥ 15-9-37 <span class="RSN">(97208)</span> 
કાલમૂલમિદં સર્વં જગદ્બીજં ધનંજય।
કાલ એવ સમાદત્તે પુનરેવ યદૃચ્છયા॥ 15-9-38 <span class="RSN">(97209)</span> 
સ એવ બલવાન્ભૂત્વા પુનર્ભવતિ દુર્બલઃ।
સ એવેશશ્ચ ભૂત્વેહ પરૈરાજ્ઞાપ્યતે પુનઃ॥ 15-9-39 <span class="RSN">(97210)</span> 
કૃતકૃત્યાનિ ચાસ્ત્રાણિ ગતાન્યદ્ય યથાગતમ્।
પુનરેષ્યન્તિ તે હસ્તં યદા કાલો ભવિષ્યતિ॥ 15-9-40 <span class="RSN">(97211)</span> 
કાલો ગન્તું ગતિં મુખ્યાં ભવતામપિ ભારત।
એતચ્છ્રેયો હિ વો મન્યે પરમં ભરતર્ષભ॥ 15-9-41 <span class="RSN">(97212)</span> 
<span class="speak">વૈશમ્પાયન ઉવાચ। 15-9-42x <span class="RSN">(8028)</span> </span>
એતદ્વચનમાજ્ઞાય વ્યાસસ્યામિતતેજસઃ।
અનુજ્ઞાતો યયૌ પાર્થો નગરં નાગસાહ્વયમ્॥ 15-9-42 <span class="RSN">(97213)</span> 
પ્રવિશ્ય ચ પુરીં વીરઃ સમાસાદ્ય યુધિષ્ઠિરમ્।
આચષ્ટ તદ્યથાવૃત્તં વૃષ્ણ્યન્ધકકુલં પ્રતિ॥ ॥ 15-9-43 <span class="RSN">(97214)</span> 
 <span>
ઇતિ શ્રીમન્મહાભારતે શતસાહસ્રયાં સંહિતાયાં વૈયાસિક્યાં મૌસલપર્વણિ નવમોધ્યાયઃ॥ 9 ॥ ॥ મૌસલપર્વ સમાપ્તમ્ ॥ -------- અસ્યાનન્તરં મહાપ્રસ્થાનિકં પર્વ ભવિષ્યતિ તસ્યાયમાદ્યઃ શ્લોકઃ। જનમેજય ઉવાચ। એવં વૃષ્ણ્યન્ધકકુલે શ્રુત્વા મૌસલમાહવમ્। પાણ્ડવાઃ કિમકુર્વન્ત તથા કૃષ્ણે દિવં ગતે॥ 1 ॥ ઇદં મૌસલપર્વ કુંભઘોણસ્થેન ટી.આર્. કૃષ્ણાચાર્યેણ ટી. આર્. વ્યાસાચાર્યેણ ચ મુમ્બય્યાં નિર્ણયસાગરમુદ્રાયન્ત્રે મુદ્રાપિતમ્। શકાબ્દાઃ 1832 સન 1910.
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
15-9-5 નખોદકં કેશોદકં વસ્ત્રપ્રાન્તો દશા તદુદકં કુમ્ભમુખોદકં ચ। આવીરજા નારી રજસ્વલા તસ્યા રજઃપ્રસ્રબકાલે દિનત્રયાદર્વાક્ અનુગમનં તસ્યાં મૈથુનં બ્રાહ્મણસ્ય વધો યુદ્ધે પરાજયશ્ચેતિ સપ્તભિર્નિમિતૈઃ પુરુષો ભ્રષ્ટશ્રીર્ભવતિ। અપિ રાજોપઘાતસ્તે બ્રાહ્મણો વેતિ ક.ટ.પાઠઃ॥ 15-9-6 પ્રભિન્નં પરાજિતં ત્વાં કદાચિદપિ ન જાનામિ॥ 15-9-11 હતં મૃતમ્। મારિતવન્ત ઇત્યર્થઃ॥ 15-9-13 પઞ્ચશતં સહસ્રં સહસ્રગુણિતં પઞ્ચલક્ષામીત્યર્થઃ॥ 15-9-13 ન કેવલં હતં તાડિતમપિ તુ નિધનં પ્રાપ્તમિત્યર્થઃ॥ 15-9-18 પશ્યતઃ અનાદરે ષષ્ઠી। માં પશ્યન્તમનાદૃત્યેત્યર્થઃ॥ 15-9-37 વુદ્ધિરુપસ્થિતકાર્યાવધારણમ્। તેજઃ પ્રાગલ્ભ્યમ્। પ્રતિપત્તિરનાગતાવેક્ષણમ્। ભવન્તિ ઉત્પદ્યન્તે। ભવકાલેષુ ઐશ્વર્યાવાપ્તિસમયેષુ। વિપર્યયે વિનાશકાલે। વિપદ્યન્તે વિનશ્યન્તિ॥ 15-9-38 કાલઃ ઈશ્વરઃ જગદ્બીજં વિયદાદિપઞ્ચકં। સમાદત્તે સંહરતિ યદા ભૂતાનામપિ સંહારો ભવતિ કિયાંસ્તત્ર ભૌતિકાનાં નાશ ઇતિ તદર્થં શોકોનુચિત ઇતિ ભાવઃ। ય એવ બલવાન્સ એવ દુર્બલો ભવત્યેવ વિપર્યયોઽપિ કાલમૂલો જ્ઞેયઃ॥ 15-9-40 પુનર્યુગાન્તરે॥ 15-9-41 મુખ્યાં ગતિં સ્વર્ગં ગન્તુમ્ એતત્પ્રસ્થાનં શ્રેયઃ॥
</span>
</div>
</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>