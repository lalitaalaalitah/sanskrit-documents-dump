<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/1999/xhtml" dir="ltr" lang="sa" xml:lang="sa">
<head>
<meta http-equiv="content-type" content="text/html; charset=utf-8" />
<META name="keywords"    content="saMskR^ita, mahAbhArata, mahAbhArataM, kurukShetra, bhIShma, yudhiShThira, arjuna, shrIkR^iShNa, nakula, sahadeva, pANDu , bhIma, draupadI, kuntI , vidura, vaishampAyana, vyAsa   ">
<META name="description" content="Sanskrit Documents - Mahabharata - BORI Ctitical Edition of Mahabharata and and Kumbhaghonam Edition of the Southern Recension of the Mahabharata">
<meta http-equiv="Content-Type" content="text/html;charset=utf-8" >
<meta name="viewport" content="width=device-width, initial-scale=1.0, maximum-scale=1.0, user-scalable=0">
<script src="https://sanskritdocuments.org/mirrors/mahabharata/vallenato/jquery-1.5.min.js" type="text/javascript" charset="utf-8"></script>
<script src="https://sanskritdocuments.org/mirrors/mahabharata/vallenato/vallenato.js" type="text/javascript" charset="utf-8"></script>
<link rel="stylesheet" href="https://sanskritdocuments.org/mirrors/mahabharata/vallenato/vallenato.css" type="text/css" media="screen" charset="utf-8">
<link href='https://sanskritdocuments.org/mirrors/mahabharata/vallenato/mbh.css' rel='stylesheet' type='text/css'>
<link rel="shortcut icon" href="https://sanskritdocuments.org/favicon.ico">
<LINK REV="made" HREF="mailto:sanskrit@cheerful.com">
<TITLE>mahAbhArata - parva 15. mausalaparva  - Mahabharata - Southern Recension - Kumbhaghonam Edition - Sanskrit Documents </TITLE>
</HEAD>
<BODY>
<div id="main-menu-container">
<a href="https://sanskritdocuments.org/mirrors/mahabharata/index.html">
<img src="https://sanskritdocuments.org/mirrors/mahabharata/mahabharata.gif" alt="Mahabharata - mahAbhAratam" title="Mahabharata" border="0" width="100%"></a>
<div id="main-menu">
        <a href="https://sanskritdocuments.org/" target="new">Sanskrit Documents </a> |
		<a href="https://sanskritdocuments.org/mirrors/mahabharata/mahabharata-bori.html">Critical Edition</a> |
		<a href="https://sanskritdocuments.org/mirrors/mahabharata/mahabharata-sarit.html">Southern Recension</a> |
		<a href="http://www.mahabharata-resources.org/" target="_new">Mahabharata Resources</a>
</div>
<h2>Kumbhaghonam Edition</h2>

<!--			Start Accordion 		-->
<div id="accordion-container">
<h2>
15. mausalaparva 
</h2>
<h6 class="accordion-header">
mausalaparva - adhyAya 001</h6>
<div class="accordion-content">
<h3>.. shrIH ..</h3>
<h2>
15.1. adhyAyaH 001 
</h2>
<h4>Mahabharata - Mausala Parva - Chapter Topics</h4>
<span class="topic">
prajApAlanena nijanagare bhrAtR^ibhiH saha sukhanivAsinA yudhiShThireNa kadAchanAshubhasUchakotpAtadarshanam.. 1 .. tataH kAlantare sabalakR^iShNAnAM sarvayAdavAnAM parasparaM mausalaprahAreNi nishsheShanidhanashravaNam.. 2 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-1-1x"
name="mausala-15-1-1x"><!--anchor--></a>shrIvedavyAsAya namaH.
</span>
nArAyaNaM namaskR^itya naraM chaiva narottamam.
devIM sarasvatIM vyAsaM tato jayamudIrayet.. 15-1-1 <span class="RSN">(96913)</span> 
<span class="speak">vaishampAyana uvAcha. 15-1-1x <span class="RSN">(8021)</span> </span>
ShaTtriMshe tvath saMprApte varShe kauravandanaH.
dadarsha viparItAni nimittAni yudhiShThiraH.. 15-1-1 <span class="RSN">(96914)</span> 
vavurvAtAshcha nirghAtA rUkShAH sharkaravarShiNaH.
apasavyAni shakunA maNDalAni prachakrire.. 15-1-2 <span class="RSN">(96915)</span> 
pratyagUhurmahAnadyo disho nIhArasaMvR^itAH.
ulkAshchA~NgAravarShiNyaH prApatangaganAdbhuvi.. 15-1-3 <span class="RSN">(96916)</span> 
Adityo rajasA rAjansamavachChannaganAdbhuvi..
virashmirudaye nityaM kabandhaiH samala~NkR^itaH.. 15-1-4 <span class="RSN">(96917)</span> 
pariveShAshcha dR^ishyante dAruNAshcha drasUryayoH.
trivarNAH shyAmarukShAntAstathA bhasmAruNaprabhAH.. 15-1-5 <span class="RSN">(96918)</span> 
ete chAnye cha bahava utpAtA bhayasaMsinaH.
dR^ishyante jagato nAtha divamAroDhumichChati.. 15-1-6 <span class="RSN">(96919)</span> 
`yasya prasAdAddharmo.ayaM kR^ite yadvatkalAvapi.
pANDavAshcha mahAbhAga yuktAstu yashasA.anagha..'  15-1-7 <span class="RSN">(96920)</span> 
kasya chittvatha kAlasya kururAjo visha~NkitaH.
shushrAva vR^iShNichakrasya musalotsAdanaM kR^itam.. 15-1-8 <span class="RSN">(96921)</span> 
vimuktaM vAsudevaM cha shrutvA rAmaM cha pANDavaH.
samAnIyAbravIdbhrAtR^inki kariShyAma ityuta.. 15-1-9 <span class="RSN">(96922)</span> 
parasparaM samAsAdya brahmadaNDabalAtkR^itAn.
vR^iShNinvinaShTAste shrutvA vyathitAH pANDavA bhR^isham.. 15-1-10 <span class="RSN">(96923)</span> 
nidhanaM vAsudevasya samudrasyeva shoShaNam.
vIrA na shraddadhustasya vinAshaM shAr~NgadhanvanaH.. 15-1-11 <span class="RSN">(96924)</span> 
mausalaM te samAshritya duHkhashokasamanvitAH.
viShNNA hatasaMkalpAHki pANDavAH samupAvishan.. .. 15-1-12 <span class="RSN">(96925)</span> 
 <span>
iti shrImanmahAbhArate mausalaparvaNi prathamo.adhyAyaH.. 1 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-1-12 mausalaM musalakR^itaM kadanaM samAshritya manasi dhR^itvA..
</span>

</span>
</div>
<h6 class="accordion-header">
mausalaparva - adhyAya 002</h6>
<div class="accordion-content">
<h3>.. shrIH ..</h3>
<h2>
15.2. adhyAyaH 002 
</h2>
<h4>Mahabharata - Mausala Parva - Chapter Topics</h4>
<span class="topic">
vaishampAyanena janamejayaMpati yAdavAnAM mausalena nidhanaprakArakathanArambhaH.. 1 .. kadAchana vishvAmitrAkadimaharShiShu dvArakaH mAgateShu kaishchana yAdavaiH sAMbasya strIveShaparikalpanena munInprati garbhiNIyaM kiMrUpamapatyaM prasaviShyatIti prashnaH.. 2 .. tato ruShTairmaharShibhiH svakulavinAshakamAyasaM musalaM prasaviShyatIti shApadAnam.. 3 .. tataH parethuH sAMvena musale prasUte bhItaistai rAjAj~nayA tasya chUrNakaraNena samudra prakShepaNam.. 4 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-2-1x"
name="mausala-15-2-1x"><!--anchor--></a>janamejaya uvAcha.
</span>
kathaM vinaShTA bhagavannandhakA vR^iShNibhiH saha.
pashyato vAsudevasya bhojashchaivaka mahArathAH.. 15-2-1 <span class="RSN">(96926)</span> 
<span class="speak">vaishampAyana uvAcha. 15-2-2x <span class="RSN">(8022)</span> </span>
ShaTtriMshe.atha tato varShe vR^iShNInAmanayo mahAn.
anyonyaM musalaiste tu nijaghnuH kAlachoditAH.. 15-2-2 <span class="RSN">(96927)</span> 
<span class="speak">janamejaya uvAcha. 15-2-3x <span class="RSN">(8023)</span> </span>
kenAnushaptAste vIrAH kShayaM vR^iShNyandhakA gatAH.
bhojAshcha dvijavarya tvaM vistareNa vadasva me.. 15-2-3 <span class="RSN">(96928)</span> 
<span class="speak">vaishampAyana uvAcha. 15-2-4x <span class="RSN">(8024)</span> </span>
vishvAmitraM cha kaNvaM cha nAradaM cha tapodhanam.
sAraNapramukhA vIrA dadR^ishurdvArakAM gatAn.. 15-2-4 <span class="RSN">(96929)</span> 
te vai sAMbaM puraskR^itya bhUShayitvA striyaM yathA.
abruvannupasa~Ngamy daivadaNDinipIDitAH.. 15-2-5 <span class="RSN">(96930)</span> 
iyaM strI putrakAmasya babhroramitatejasaH.
R^iShayaH sAdhu jAnIta kimiyaM janayiShyati.. 15-2-6 <span class="RSN">(96931)</span> 
ityuktAste tadA rAjanvipralambhapradharShitAH.
pratyabuvaMstAnmunayo yattachChR^iNu narAdhipa.. 15-2-7 <span class="RSN">(96932)</span> 
vR^iShNyandhakavinAshAya musalaM ghoramAyasam.
vAsudevasya dAyAdaH sAMbo.ayaM janayiShyati.. 15-2-8 <span class="RSN">(96933)</span> 
yena yUyaM sudurvR^ittA nR^ishaMsA jAtamanyavaH.
uchChettAraH kulaM kR^itsnamR^ite rAmajanArdanau.. 15-2-9 <span class="RSN">(96934)</span> 
samudraM yAsyati shrImAMstyaktvA dehaM halAyudhaH.
jaraHkR^iShNaM mahAtmAnaM shayAnaM bhuvi bhetsyati.. 15-2-10 <span class="RSN">(96935)</span> 
ityabruvaMstato rAjanpralabdhAstairdurAtmabhiH.
munayaH krodharaktAkShAH samIkShyAtha parasparam. 
tathoktvA munayaste tu yathAgatamatho yayuH..  15-2-11 <span class="RSN">(96936)</span> 
athAbravIttadA vR^iShNI~nshrutvaitanmadhusUdanaH.
antaj~no matimAMstasya bhavitavyaM tatheti tAn.. 15-2-12 <span class="RSN">(96937)</span> 
evamuktvA hR^iShIkeshaH pravivesha puraM tadA.
kR^itAntamanyathA naichChatkartuM sa jagataH prabhuH.. 15-2-13 <span class="RSN">(96938)</span> 
shvobhUte.atha tataH sAMbo musalaM tadasUkata vai.
yena vR^iShNandhakakule puruShA bhasmasAtkR^itAH.. 15-2-14 <span class="RSN">(96939)</span> 
vR^iShNyandhakavinAshAya kiMkarapratimaM mahat.
asUta sApajaM ghoraM tachcha rAj~ne nyavedayan.. 15-2-15 <span class="RSN">(96940)</span> 
viShaNNarUpastadrAjA sUkShmaM chUrNamakArayat.
tachchUrNaM sAgare chApi prAkShipanpuruShA nR^ipa.. 15-2-16 <span class="RSN">(96941)</span> 
aghoShayaMshcha nagare vachanAdAhukasya te.
janArdanasya rAmasya babhroshchaiva mahAtmanaH.. 15-2-17 <span class="RSN">(96942)</span> 
adyaprabhR^iti sarveShu vR^iShNyandhakakuleShviha.
surAsavo na kartavyaH, sarvairnagaravAsibhiH.. 15-2-18 <span class="RSN">(96943)</span> 
yashcha no viditaM kuryAtpeyaM kashchinnaraH kvachit.
jIvansa shUlamArohetsvayaM kR^itvA sabAndhavaH.. 15-2-19 <span class="RSN">(96944)</span> 
tato rAjabhayAtsarve niyamaM chakrire tadA.
narAH sAsanamAj~nAya tasya rAj~no mahAtmanaH.. .. 15-2-20 <span class="RSN">(96945)</span> 
 <span>
iti shrImanmahAbhArate mausalaparvaNi dvitIyo.adhyAyaH.. 2 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-2-2 musalairerakAlagnairmusalakaNaiH.. 7-2-10 jarA kR^iShNamiti jha.pAThaH. jarAnAmA kashchitkaivartaH.. 7-2-15 ki~Nkaro yamadUtastattutyam.. 7-2-19 khayaMkR^itvA svayaMkartA..
</span>

</span>
</div>
<h6 class="accordion-header">
mausalaparva - adhyAya 003</h6>
<div class="accordion-content">
<h3>.. shrIH ..</h3>
<h2>
15.3. adhyAyaH 003 
</h2>
<h4>Mahabharata - Mausala Parva - Chapter Topics</h4>
<span class="topic">
dvArakAyAM nAnotpAtaprAdurbhAvaH.. 1 .. tattaddarshanAtkR^iShNena gAndhArIshApadAnAnusmareNa tasya satyatAchikIrShayA bhaTaiH sarvavR^iShNyAdInAM tIrthayAtroddhoShaNam.. 2 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-3-1x"
name="mausala-15-3-1x"><!--anchor--></a>vaishaMpAya uvAcha.
</span>
evaM prayatamAnAnAM vR^iShNInAmandhakaiH saha.
kAlo gR^ihANi sarveShAM parichakrAma nityashaH.. 15-3-1 <span class="RSN">(96946)</span> 
karAlo vikaTo muNDaH puruShaH kR^iShNapi~NgalaH.
gR^ihANyAvekShya vR^iShNInAM nAdR^ishyataM punaH kvachit.. 15-3-2 <span class="RSN">(96947)</span> 
tamaghnanta maheShvAsAH sharaiH shatasahasrashaH.
na chAshakyata veddhuM sa sarvabhUtAtyayastadA.. 15-3-3 <span class="RSN">(96948)</span> 
utpedire mahAvAtA dAruNAshcha dinedine.
vR^iShNyandhakavinAshAya bahavo romaharShaNAH.. 15-3-4 <span class="RSN">(96949)</span> 
vivR^iddhamUShikA rathyA vibhinnamaNikAstathA.
keshA nakhAshcha suptAnAmadyante mUShikairnishi.. 15-3-5 <span class="RSN">(96950)</span> 
chIchIkUchIti vAshanti shArikA vR^iShNiveshmasu.
nopashAmyati shabdasya sadivArAtrameva hi.. 15-3-6 <span class="RSN">(96951)</span> 
anvakurvannulUkAnAM sArasA virutaM tathA.
ajAH shivAnAM virutamanvakurvata bhArata.. 15-3-7 <span class="RSN">(96952)</span> 
pANDurA raktapAdAshcha vihagAH kAlachoditAH.
vR^iShNyandhakAnAM geheShu kapotA vyacharaMstadA.. 15-3-8 <span class="RSN">(96953)</span> 
vyajAyanta kharA goShu karabhAshvatarIShu cha.
shunIShvapi biDAlAshcha mUShikA nakulIShu cha.. 15-3-9 <span class="RSN">(96954)</span> 
nApatrapanta pApAni kurvanto vR^iShNayastadA.
prArdayanbrAhmaNAMshchApi pitR^IndevAMstathaiva cha.. 15-3-10 <span class="RSN">(96955)</span> 
gurUMshchApyavamanyante na tu rAmajanArdanau.
patnyaH patInuchcharanti patnIshchaka patayastathA.. 15-3-11 <span class="RSN">(96956)</span> 
vibhAvasuH prajvalito vAmaM viparivartate.
nIlalohitama~njiShThA visR^ijannarchiShaH pR^ithak.. 15-3-12 <span class="RSN">(96957)</span> 
udayAstamaye nityaM puryAM tasyAM divAkaraH.
vyadR^ishyatAsakR^itpuMbhiH kabandhaiH parivAritaH.. 15-3-13 <span class="RSN">(96958)</span> 
mahAnaseShu siddheShu saMskR^ite.atIvi bhArata.
AhAryamANe kR^imayo vyadR^ishyanta sahasrashaH.. 15-3-14 <span class="RSN">(96959)</span> 
puNyAhe vAchyamAne tu japatsu cha mahAtmasu.
abhidhAvantaH shrUyante na chAdR^ishyata kashchana.. 15-3-15 <span class="RSN">(96960)</span> 
parasparaM cha nakShatraM hanyamAnaM punaHpunaH..
grahairapashyansarve te nAtmanastu katha~nchana.. 15-3-16 <span class="RSN">(96961)</span> 
nadantaM pA~nchijanyaM cha vR^iShNandhakaniveshane.
samantAtparyavAshanta rAsabhA dAruNasvarAH.. 15-3-17 <span class="RSN">(96962)</span> 
evaM pashyanhR^iShikeshaH saMprAptaM kAlaparyayam.
trayodashyAmamAvAsyAM tAndR^iShTvA prAbravIdidam.. 15-3-18 <span class="RSN">(96963)</span> 
chaturdashI pa~nchadashI kR^iteyaM rAhuNA punaH.
prApte vai bhArate yuddhe prAptA chAdya kShaMyAya naH.. 15-3-19 <span class="RSN">(96964)</span> 
vimR^ishanneva kAlaM taM parichintya janArdanaH.
mene prAptaM sa ShaTtriMshaM varShaM vai keshisUdanaH.. 15-3-20 <span class="RSN">(96965)</span> 
putrashokAbhisaMtaptA gAndhArI hatabAndhavA.
yadanuvyAjahArArtA tadidaM samupAgamat.. 15-3-21 <span class="RSN">(96966)</span> 
idaM cha tadanuprAptamabravIdyadyudhiShThiraH.
purA vyUDheShvanIkeShu dR^iShTvetpAtAnsudAruNAn.. 15-3-22 <span class="RSN">(96967)</span> 
ityuktvA vAsudevastu chikIrShuH satyameva tat.
Aj~nApayAmAsa tadA tIrthayAtrAmariMdamaH.. 15-3-23 <span class="RSN">(96968)</span> 
aghoShayanta puruShAstatra keshavashAsanAt.
tIrthayAtrA samudre vaH kAryeti puruSharShabhAH.. .. 15-3-24 <span class="RSN">(96969)</span> 
 <span>
iti shrImanmahAbhArate mausalaparvaNi tR^itIyo.adhyAyaH ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-3-1 kAlaH kapotolUkAdirUpeNa.. 7-3-2 sa eva kvachitkarAlAdirUpo.adR^isyata kvachinna. AvekShya parikrAmanniti sheShaH.. 7-3-3 sarvabhUtAnAM atyayo nAsho yasmAt.. 7-3-5 maNikA mR^itpAtrANi.. 7-3-11 uchcharanti va~nchayanti.. 7-3-14 AhAryamANe anne. 7-3-16 svanakShatrAdarshanamapi svamR^ityusUchakamityarthaH.. 7-3-18 evamiti. trayodashadivasaH kR^iShNapakSho.abhUdityarthaH.. 7-3-19 evaM satyagrimapakShae vR^iddhyA bhAvyaM tanna jAtaM pratyutaikAtithiH kShINA tatra grahaNaM rchaM jAtamityAha chaturdashIti..
</span>

</span>
</div>
<h6 class="accordion-header">
mausalaparva - adhyAya 004</h6>
<div class="accordion-content">
<h3>.. shrIH ..</h3>
<h2>
15.4. adhyAyaH 004 
</h2>
<h4>Mahabharata - Mausala Parva - Chapter Topics</h4>
<span class="topic">
dvArakAyAM vR^iShNyantakAdibhiranarthasUchakadussvapnAnubhavaH.. 1 .. tataH kR^iShNAj~nAyA sastrIbAlavR^iddhaiH prabhAsakShetragamanam.. 2 .. tatra nR^ittagAnAdimahotsavAnubhavapUrvakaM madyAdipAnam.. 3 .. tatra sabhAyAM sAtyakinA syamantakamaNiharaNAdimarmoddhATanapUrvakaM kR^itavarmagarhaNam.. 4 .. maNivR^ittAntashravaNakhi***satyabhAmAmanaHprasAdanAya sAtyakinA khaDgena kR^itavarmaNaH sirashChedanam.. 5 .. tataH kR^itavarmasAtyakipakShIyairmausakatR^ichaiH parasparaprahAreNa parasparamAraNam.. 6 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-4-1x"
name="mausala-15-4-1x"><!--anchor--></a>vaishampAyana uvAcha.
</span>
kAlI strI pANDurairdantaiH pravishya hasatI nishi.
striyaH svapneShu muShNantI dvArakAM paridhAvati.. 15-4-1 <span class="RSN">(96970)</span> 
agnihotraniketeShu vAstumadhyeShu veshmasu.
vR^iShNyandhakAnakhAdanta svapne gR^idhrA bhayAnakAH.. 15-4-2 <span class="RSN">(96971)</span> 
ala~NkArAshcha chChatraM cha dhvajAshcha kavachAni cha.
hriyamANAnyadR^ishyanta rakShobhiH subhayAnakaiH.. 15-4-3 <span class="RSN">(96972)</span> 
tachchAgnidattaM kR^iShNasya vajranAbhamayomayam.
divamAchakrame chakraM vR^iShNInAM pashyatAM tadA.. 15-4-4 <span class="RSN">(96973)</span> 
yuktaM rathaM divyamAdityavarNaM
hayA.aharanpashyato dArukasya. 
te sAgarasyopariShTAdagachCha-
nmanojavAshchaturo vAjimukhyAH..  15-4-5 <span class="RSN">(96974)</span> 
tAlaH suparNashcha mahAdhvajau tau
supUjitau rAmajanArdhanAbhyAm. 
uchchairjahrurapsarasashcha divyA
devA UchurgamyatAM tIrthayAtrAH..  15-4-6 <span class="RSN">(96975)</span> 
`bhagavaddarshanasparshasnehairvitatabhoginaH.
divaH praveshAnArthaM te vimAnairdivamAyayuH..'  15-4-7 <span class="RSN">(96976)</span> 
tato jigamiShantaste vR^iShNyandhakamahArathAH.
sAntaHpurAstadA tIrthayAtrAmaichChannararShabhAH.. 15-4-8 <span class="RSN">(96977)</span> 
tato manoharA hR^iShTAHka peyaM mAMsaM madhUni cha.
bahu nAnAvidhaM chakrustvaritAH kAlachoditAH.. 15-4-9 <span class="RSN">(96978)</span> 
tataH sIdhuShu saktAshcha niryayurnagarAdbahiH.
yAnairashvairgajaishchaiva shrImantastigmatejasaH.. 15-4-10 <span class="RSN">(96979)</span> 
tataH prabhAse nyavasanyathoddiShTaM yathAgR^iham.
prabhUtabhakShyapeyAste sadArA yAdavAstadA.. 15-4-11 <span class="RSN">(96980)</span> 
niviShTAMstAnnishAmyAtha samudrAnte sa yogavit.
jagAmAmantrya tAnvIrAnuddhavo.arthavishAradaH.. 15-4-12 <span class="RSN">(96981)</span> 
taM prasthitaM mahAtmAnamabhivAdya kR^itA~njalim.
jAnanvinAshaM vR^iShNInAM naichChadvArayituM hariH.. 15-4-13 <span class="RSN">(96982)</span> 
tataH kAlaparItAste vR^iShNyandhakamahArathAH.
apashyannuddhavaM yAntaM tejasA.a.avR^itya rodasI.. 15-4-14 <span class="RSN">(96983)</span> 
brAhmaNArtheShu yatsiddhamannaM teShAM mahAtmanAm.
tadvAnarebhyaH pradaduH surAgandhasamanvitam.. 15-4-15 <span class="RSN">(96984)</span> 
tatastUryashatAkIrNaM naTanartakasaMkulam.
avartata mahApAnaM prabhAse tigmatejasAm.. 15-4-16 <span class="RSN">(96985)</span> 
kR^iShNasya sannidhau rAmaH sahitaH kR^itavarmaNA.
apibadyuyudhAnashcha gado babhrustathaiva cha.. 15-4-17 <span class="RSN">(96986)</span> 
tataH pariShado madhye yuyudhAno madotkaTaH.
abravItkR^itavarmANamavahAsyAvamatya cha.. 15-4-18 <span class="RSN">(96987)</span> 
kaH kShatriyo hanyamAnaH suptAnhanyAnmR^itAniva.
tanna mR^iShyanti hArdikya yAdavA yattvayA kR^itam.. 15-4-19 <span class="RSN">(96988)</span> 
ityukte yuyudhAnena pUjayAmAsa tadvachaH.
pradyumno rathinAMshreShTho hArdikyamavamatya va.. 15-4-20 <span class="RSN">(96989)</span> 
tataH paramasaMkruddhaH kR^itavarmA tamabravIt.
nirdishanniva sAvaj~naM tadA savyena pANinA.. 15-4-21 <span class="RSN">(96990)</span> 
bhUrishravAshChinnabAhuryurddhe prAyagatastvayA.
vadhena sunR^ishaMsena kathaM vIreNa pAtitaH.. 15-4-22 <span class="RSN">(96991)</span> 
iti tasya vachaH shrutvA keshavaH paravIrahA.
tiryaksaroShayA dR^iShTyA vIkShAMchakre sa manyumAn.. 15-4-23 <span class="RSN">(96992)</span> 
maNiH syamantakashchaiva yaH sa satrAjito.abhavat.
tAM kathAM shrAvayAmAsa sAtyakirmadhusUdanam.. 15-4-24 <span class="RSN">(96993)</span> 
tachChrutvA keshavasyA~NkamagamadrudatI tadA.
satyabhAmA prakupitA kopayantI janArdanam.. 15-4-25 <span class="RSN">(96994)</span> 
tata utthAya sakrodhaH sAtyakirvAkyamabravIt.  15-4-26 <span class="RSN">(96995)</span> 
pa~nchAnAM draupadeyAnAM dhR^iShTadyumnashikhaNDinoH.
eSha gachChAmi padavIM satyena cha tathA shape.. 15-4-27 <span class="RSN">(96996)</span> 
sauptike ye cha nihatAH suptA yena durAtmanA.
droNaputrasahAyena pApena kR^itavarmaNA.. 15-4-28 <span class="RSN">(96997)</span> 
samAptamAyurasyAdya yashashchaiva sumadhyate.
ityevamuktvA kha~Ngena keshavasya samIpataH. 
abhidrutya shiraH kruddhashchichCheda kR^itavarmaNaH..  15-4-29 <span class="RSN">(96998)</span> 
tathA.anyAnapi nighnantaM yuyudhAnaM samantataH.
abhyadhAvaddhR^iShIkesho vinivArayituM tadA.. 15-4-30 <span class="RSN">(96999)</span> 
ekIbhUtAstataH sarve kAlaparyAyachoditAH.
bhojAndhakA mahArAja shaineyaM paryavArayan.. 15-4-31 <span class="RSN">(97000)</span> 
tAndR^iShTvA patatastUrNamabhikruddhA~njanArdanaH.
na chukrodha mahAtejA jAnankAlasya paryayam.. 15-4-32 <span class="RSN">(97001)</span> 
te tu pAnamadAviShTAshchoditAH kAladharmaNA.
yuyudhAnamathAbhyaghnannuchChiShTairbhAjanaistadA.. 15-4-33 <span class="RSN">(97002)</span> 
hanyamAne tu shaineye kruddho rukmiNinandanaH.
tadanantaramAgachChanmochayiShya~nshineH sutam.. 15-4-34 <span class="RSN">(97003)</span> 
sa bhojaiH saha saMyuktaH sAtyakishchAndhakaiH saha.
vyAyachChamAnau tau vIrau bAhudraviNashAlinau. 
bahutvAnnihatau tatra ubhau kuShNasya pashyataH..  15-4-35 <span class="RSN">(97004)</span> 
hataM dR^iShTvA cha shaineyaM putraM cha yadunandanaH.
erakANAM tato muShTiM kopAjjagrAha keshavaH.. 15-4-36 <span class="RSN">(97005)</span> 
tadabhUnmusalaM ghoraM vajrakalpamayomayam.
jaghAna kuShNastAMsteni yeye pramukhato.abhavan.. 15-4-37 <span class="RSN">(97006)</span> 
tato.andhakAshcha bhojAshcha shaineyA vR^iShNayastathA.
jaghnuranyonyamAkrande musalaiH kAlachoditAH.. 15-4-38 <span class="RSN">(97007)</span> 
yasteShAmerakAM kashchijjagrAha kupito nR^ipaH.
vajrabhUteva sA rAjannadR^ishyata tadA vibho.. 15-4-39 <span class="RSN">(97008)</span> 
tR^iNaM cha musalIbhUtamapi tatra vyadR^ishyata.
brahmadaNDakR^itaM sarvamiti tadvidvi pArthiva.. 15-4-40 <span class="RSN">(97009)</span> 
AvidhyAvidhya te rAjanpraharanti sma taistR^iNaiH.
tadvajrabhUtaM musalaM vyadR^ishyata tadA dR^iDham.. 15-4-41 <span class="RSN">(97010)</span> 
avadhItpitaraM putraH pitA putraM cha bhArata.
mattAH paripatanti sma yodhayantaH parasparam.. 15-4-42 <span class="RSN">(97011)</span> 
pata~NgA iva chAgnau te nipetuH kukurAndhakAH.
nAsItpalAyane buddhirvadhaayamAnasya kasyachit.. 15-4-43 <span class="RSN">(97012)</span> 
tatrApashyanmahAbAhurjAnankAlasya paryayam.
musalaM samavaShTabhya tasthau sa madhusUdanaH.. 15-4-44 <span class="RSN">(97013)</span> 
sAMbaM cha nihataM dR^iShTvA chArudeShNaM cha mAdhavaH.
pradyumnaM chAniruddhaM cha tatashchukrodha bhArata.. 15-4-45 <span class="RSN">(97014)</span> 
gadaM vIkShya shayAnaM cha bhR^ishaM kopasamanvitaH.
sa niHsheShaM tadA chakre shAr~NgachakragaMdAdharaH.. 15-4-46 <span class="RSN">(97015)</span> 
taM nighnantaM mahAtejA babhruH parapuraMjayaH.
dArukashchaiva dAshArhamUvaturyannibodha tat.. 15-4-47 <span class="RSN">(97016)</span> 
bhagavannihatAH sarve tvayA bhUyiShThasho narAH.
rAmasya padamanvichCha tatra gachChAma yatra saH.. .. 15-4-48 <span class="RSN">(97017)</span> 
 <span>
iti shrImanmahAbhArate mausalaparvaNi chaturtho.adhyAyaH ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-4-1 muShNantI strINAM ma~NgalasUtrAdikaM chorayantI.. 7-4-12 nishmamya dR^iShTvA. arthavishAradaH mokShapaNDitaH.. 7-4-15 brAhmaNArthadravyasyAnyatra viniyojanamAyuHkShayakaramityarthaH.. 7-4-41 Avidhya viddhvA.. 7-4-44 tatra yanmusalamapasyattadevAvaShTabhya tasthAvityanvayaH..
</span>

</span>
</div>
<h6 class="accordion-header">
mausalaparva - adhyAya 005</h6>
<div class="accordion-content">
<h3>.. shrIH ..</h3>
<h2>
15.5. adhyAyaH 005 
</h2>
<h4>Mahabharata - Mausala Parva - Chapter Topics</h4>
<span class="topic">
sarvayAdaveShu nihateShu babhrudArukAbhyAM saha balabhadramanveShasANena kR^iShNena vane vR^ikShAshritasya tasya darshanam.. 1 .. tataH kR^iShNena pANDivAnprati dArukapreShaNam.. 2 .. balabhadreNa yogAtsarpasharIrasvIkAreNa samudrapraveshaH.. 3 .. kR^iShNena sharIratyAgAya yogena shayanam.. 4 .. vyAdhena mR^igabuddhyA kR^iShNasya pAdatale sAyakena gADhavedhanam.. 5 .. kR^iShNena pashchAtsamIpa metya pashchAttApena praNamato vyAdhasya devaiH svargaprApaNam.. 6 .. tataH sharIratyAgapUrvakaM divaM gatena kR^iShNena devaiH puShpavarShaNa pUrvakaM stutyA pratyudgamyamAneni satA nijaparadhAmapraveshaH.. 7 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-5-1x"
name="mausala-15-5-1x"><!--anchor--></a>vaishampAyana uvAcha.
</span>
tato yayurdArukaH keshavashcha
babhrushcha rAmasya padaM patantaH. 
athApashyanrAmamanantavIryaM
vR^ikShAshritaM chintayAnaM vivikte.  15-5-1 <span class="RSN">(97018)</span> 
tataH samAsAdya mahAnubhAvaH
kR^iShNastadA dArukamanvashAsat. 
gatvA kurUnsarvamimaM mahAntaM
pArthAya shaMsasva vadhaM yadUnAm..  15-5-2 <span class="RSN">(97019)</span> 
tato.arjunaH kShipramihopayAtu
shrutvA mR^itAnyAdavAnbrahmashApAt. 
ityevamuktaH sa yayau rathena
kurUMstadA dAruko naShTachetAH..  15-5-3 <span class="RSN">(97020)</span> 
tato gate dAruke keshavotha
dR^iShTvAntike babhrumuvAcha vAkyam. 
striyo bhavAnrakShituM yAtu shIghraM
naitA hiMsyurdasyavo vittalobhAt..  15-5-4 <span class="RSN">(97021)</span> 
sa prasthitaH keshavenAnushiShTo
madAturo j~nAtivadhArditashcha. 
taM vai yAtaM sannidhau keshavasya
tvarantamekaM sahasaiva babhrUm.
brahmAnushaptamavadhInmahadvai
kUTe yuktaM musalaM lubdhakasya..  15-5-5 <span class="RSN">(97022)</span> 
tato dR^iShTvA nihataM babhrumAha
kR^iShNe.agrajaM bhrAtaramugratejAH. 
hahaiva tvaM mAM pratIkShasva rAma
yAvatstriyo j~nAtivashAH karomi..  15-5-6 <span class="RSN">(97023)</span> 
tataH purIM dvAravatIM pavishya
janArdanaH pitaraM prAha vAkyam. 
sarvaM bhavAnrakShatu naH samagraM
dhanaMjayasyAgamanaM pratIkShan..  15-5-7 <span class="RSN">(97024)</span> 
rAmo vanAnte pratipAlayanmA-
mAste.adyAhaM tena samAnamiShye. 
dR^iShTaM mayedaM nidhanaM yadUnAM
rAj~nAM cha pUrvaM kurupu~NgavAnAm..  15-5-8 <span class="RSN">(97025)</span> 
nAhaM vinA yadubhiryAdavAnAM
purImimAmashakaM draShTumadya. 
tapashchariShyAmi nibodha tanme
rAmeNi sArdhaM vanamabhyupetya..  15-5-9 <span class="RSN">(97026)</span> 
itIdamuktvA shirasA cha pAdau
saMspR^ishya kR^iShNastvarito jagAma. 
tato mahAnninadaH prAdurAsI-
tsastrIkumArasya purasya tasya..  15-5-10 <span class="RSN">(97027)</span> 
athAbravItkeshavaH sannivartya
shabdaM shrutvA yoShitAM kroshatInAm. 
purImimAmeShyati savyasAchI
sa vo duHkhAnmochayitA narAgryaH..  15-5-11 <span class="RSN">(97028)</span> 
tato gatvA keshavastaM dadarsha
rAmaM vane sthitamekaM vivikte..  15-5-12 <span class="RSN">(97029)</span> 
athApashyadyogayuktasya tasya
nAgaM mukhAnnissarantaM mahAntam. 
shvetaM yayau satataH prekShamANo
mahArNavo yena mahAnubhAvaH. 
sahasrashIrShaH parvatAbhogavarShmA
raktAnanaH svAM tanuM tAM vimuchya..  15-5-13 <span class="RSN">(97030)</span> 
saMdR^ishyantaM sAgarAntaM vishantaM
samyaktadA sAgaraH pratyagR^ihNAt. 
nAgA divyAH saritashchaiva puNyAH
karkoTako vAsukistakShakashcha..  15-5-14 <span class="RSN">(97031)</span> 
pR^ithushravA aruNaH ku~njarashcha
mishrI sha~NkhaH kumudaH puNDarIkaH. 
tathA nAgo dhR^itarAShTro mahAtmA
hrAdaH krAthaH shitipR^iShTho niketuH..  15-5-15 <span class="RSN">(97032)</span> 
tathA nAgau chakramandAtiShaNDau
nAgashreShTho durmakhashchAMbarIShaH. 
svayaM rAjA varuNashchApi rAja-
npratyudgamya svAgatenAbhyanandan. 
te.apUjayaMshchArghyapAdyakriyAbhiH
sa~NkarShaNaM bhUdharaM shuddhabuddhim..  15-5-16 <span class="RSN">(97033)</span> 
tato gate bhrAtari vAsudevo
jAnansarvA gatayo divyadR^iShTiH. 
vane shUnye vicharaMshchintayAno
bhUmau chAtha saMviveshAgryatejAH..  15-5-17 <span class="RSN">(97034)</span> 
sarvaM tena prAktadA vittamAsI-
dgAndhAryA yadvAkyamuktaM svadharmAt. 
durvAsasA pArasochChiShTalipte
yachchApyuktaM tachcha sasmAra kR^iShNaH..  15-5-18 <span class="RSN">(97035)</span> 
`kulastrINAM saMvR^itAnAM gavAM cha
dvijendrANAM balamAdAya dharme. 
yonirdevAnAM varado brahmadevo
govindAkhyo vAsudevo.atha nityaH..  15-5-19 <span class="RSN">(97036)</span> 
saMchintayannandhakavR^iShNinAshaM
kurukShayaM chaiva mahAnubhAvaH. 
mene tataH saMkramaNasya kAlaM
tatashchakArendriyasannirodham..  15-5-20 <span class="RSN">(97037)</span> 
yathA cha lokatrayapAlanArthaM
durvAsavAkyapratipAlanAya. 
devopi sandehavimokShaheto-
rnimittamaichChatsakalArthatattvavit..  15-5-21 <span class="RSN">(97038)</span> 
sa sanniruddhendriyavA~NmanAstu
shishye mahAyogamupetya kR^iShNaH. 
jarotha taM deshamupAjagAma
lubdhastadAnIM mR^igalipsurugraH..  15-5-22 <span class="RSN">(97039)</span> 
sa keshavaM yogayuktaM shayAnaM
mR^igAsakto lubdhakaH sAyakena. 
jaro.avidhyatpAdatale tvarAvAM-
staM chAbhitastajjighR^ikShurjagAma..  15-5-23 <span class="RSN">(97040)</span> 
athApashyatpuruShaM yogayuktaM
pItAMbaraM lubdhako.anekabAhum. 
matvA.a.atmAnaM tvaparAddhaM sa tasya
pAdau jaro jagR^ihe sha~NkitAtmA..  15-5-24 <span class="RSN">(97041)</span> 
AshvAsitaH puNyaphalena bhaktayA
tathA.anutApAtkarmaNo janmanashcha. 
dR^iShTvA tathA devamanantavIryaM
devaissvargaM prAtitastyaktadehaH..  15-5-25 <span class="RSN">(97042)</span> 
gaNairmunInAM pUjitasyatra kR^iShNo
gachChannUrddhvaM vyApya lokAnsa lakShmyA..  15-5-26 <span class="RSN">(97043)</span> 
divaM prAptaM vAsavo.athAshvinau cha
rudrAdityA vasavashchAtha vishve. 
pratyudyayurmunayashchApi siddhA
gandharvamukhyAshcha sahApsarobhiH..  15-5-27 <span class="RSN">(97044)</span> 
tato rAjanbhagavAnugratejA
nArAyaNaH prabhavashchAvyayashcha. 
yogAchAryo rodasI vyApya lakShmyA
sthAnaM prApa svaM mahAtmA.aprameyam..  15-5-28 <span class="RSN">(97045)</span> 
tato devairR^iShibhishchApi kR^iShNaH
samAgatashchAraNaishchaiva rAjan. 
gandharvAgryairapsarobhirvarAbhiH
siddhaiH sAdhyaishchAnataiH pUjyamAnaH..  15-5-29 <span class="RSN">(97046)</span> 
taM vai devAH pratyanandanta rAja-
nmunishreShThA R^igbhirAnarchurIsham. 
taM gandharvAshchApi tasthuH stuvantaH
prItya chainaM puruhUto.abhyanandat..  15-5-30 <span class="RSN">(97047)</span> 
`namonamaste bhagava~nshAr~Ngadhanva-
ndharmasthityA prAdurAsIrdharAyAm. 
kaMsAkhyAdIndevashatrUMshcha sarvA-
nhatvA bhUmiH sthApitA bhArataptA..  15-5-31 <span class="RSN">(97048)</span> 
divyaM sthAnamajaraM chAprameyaM
durvij~neyaM chAgamairgamyamagryam. 
gachCha prabho rakSha chArtiM prapannA-
nkalpekalpe jAyamAnAMshcha martyAn..  15-5-32 <span class="RSN">(97049)</span> 
ityevamuktvA devasaMgho.anugamya
shriyA yuktaM puShpavR^iShTyA vavarSha. 
vANI chAsItsaMshritA rUpiNI sA
bhAnormadhye pravisha tvaM tu rAjan..  15-5-33 <span class="RSN">(97050)</span> 
bhujaishchaturbhiH samupetaM mamedaM
rUpaM vishiShTaM jIvitaM saMsthitaM cha. 
bhUmau gataM pUjayatAprameyaM
sadA hi tasminnivasAmIti devAH..  15-5-34 <span class="RSN">(97051)</span> 
devA nivR^ittAstatpadaM nApnuvanto
buddhyA devaM saMsmarantaH pratItAH. 
brahmAdyAste tadguNAnkIrtayantaH
shubhA.NllokAnsvAnprapeduH surendrAH.. ..  15-5-35 <span class="RSN">(97052)</span> 
 <span>
iti shrImanmahAbhArate mausalaparvaNi pa~nchamo.adhyAyaH.. 5 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-5-1 patantaH shIghraM gachChantaH.. 7-5-2 vadhaM madhUnAmiti ka.Ta. pAThaH.. 7-5-4 vittabhAvAt iti Ta.pAThaH.. 7-5-5 kUTe lohamudgare yukta baddha bhusalaM brAhmaNashaptaM babhruM svayameva nipatyAvadhIt.. 7-5-7 striyo bhavAnrakShatviti jha.pAThaH.. 7-5-13 mahArNave yena iti ka.Ta.pAThaH..
</span>

</span>
</div>
<h6 class="accordion-header">
mausalaparva - adhyAya 006</h6>
<div class="accordion-content">
<h3>.. shrIH ..</h3>
<h2>
15.6. adhyAyaH 006 
</h2>
<h4>Mahabharata - Mausala Parva - Chapter Topics</h4>
<span class="topic">
dArukeNa hAstinapurametya pANDaveShu sarvayAdavakShayanivedanam.. 1 .. arjunena dvArakAmetya rukmiNyAdiparisAntvanapUrvakaM vasudevagR^ihaMprati gamanam.. 2 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-6-1x"
name="mausala-15-6-1x"><!--anchor--></a>vaishampAya uvAcha.
</span>
dArukopi kurUngatvA dR^iShTvA pArthAnmahArathAn.
AchaShTa mausale vR^iShNInanyonyenopasaMhR^itAn.. 15-6-1 <span class="RSN">(97053)</span> 
shrutvA vinaShTAnvArShNeyAnsabhojAndhakakaukurAn.
pANDavAH shokasaMtaptA vitrastamanaso.abhavan.. 15-6-2 <span class="RSN">(97054)</span> 
tato.arjunastAnAmantrya keshavasya priyaH sakhA.
prayayau mAtulaM draShTuM nedamastIti chAbravIt.. 15-6-3 <span class="RSN">(97055)</span> 
sa vR^iShNinilayaM gatvA dArukeNa saha prabho.
dadarsha dvArakAM vIro mR^itanAthAmiva striyam.. 15-6-4 <span class="RSN">(97056)</span> 
yAH sma tA lokanAthena nAthavatyaH purA.abhavan.
tAstvanAthAstadA nAthaM pArthaM dR^iShTvA vichukrushuH.. 15-6-5 <span class="RSN">(97057)</span> 
ShoDasha strIsahasrANi vAsudevaparigrahAH.
tAsAmAsInmahAnnAdo dR^iShTvaivArjunamAgatam.. 15-6-6 <span class="RSN">(97058)</span> 
tAstu dR^iShTvaiva kauravyo bAShpeNApihitekShaNaH.
hInAH kR^iShNena putraishcha nAshakatsobhivIkShitum.. 15-6-7 <span class="RSN">(97059)</span> 
sa tAM vR^iShNyandhakajalAM hayamInAM rathoDupAm.
vAditrarathaghoShaughAM veshmatIrthamahAgrahAm.. 15-6-8 <span class="RSN">(97060)</span> 
ratnashaivalasaMghAtAM vajraprAkAramAlinIm.
rathyAsrotojalAvartAM chatvarastimitahradAm.. 15-6-9 <span class="RSN">(97061)</span> 
rAmakR^iShNamahAgrAhAM dvArakAM saritaM tadA.
kAlapAshagrahAM bhImAM nadIM vaitaraNImiva.. 15-6-10 <span class="RSN">(97062)</span> 
dadarsha vAsavirdhImAnvihInAM vR^iShNipu~NgavaiH.
gatashriyaM virAnandAM padminIM shishire yathA.  15-6-11 <span class="RSN">(97063)</span> 
tAM dR^iShTvA dvArakAM pArthastAshcha kR^iShNasya yoShitaH.
sasvanaM bAShpamutsR^ijya nipAta mahItale.. 15-6-12 <span class="RSN">(97064)</span> 
sAtrAjitI tataH satyA rukmiNI cha vishAMpate.
abhipatya praruruduH parivArya dhanaMjayam.. 15-6-13 <span class="RSN">(97065)</span> 
tatastaM kA~nchane pIThe samuttApyopaveshya cha.
abhinandya mahAtmAnaM parivAryopatasthire.. 15-6-14 <span class="RSN">(97066)</span> 
tataH saMstUya govindaM kathayitvA cha pANDavaH.
AshvAsya tAH striyashchApi mAtulaM draShTumabhyagAt.. .. 15-6-15 <span class="RSN">(97067)</span> 
 <span>
iti shrImanmahAbhArate mausalaparvaNi ShaShTho.adhyAyaH.. 6 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-6-14 abruvantyo mahAmAnamiti jha.pAThaH..
</span>

</span>
</div>
<h6 class="accordion-header">
mausalaparva - adhyAya 007</h6>
<div class="accordion-content">
<h3>.. shrIH ..</h3>
<h2>
15.7. adhyAyaH 007 
</h2>
<h4>Mahabharata - Mausala Parva - Chapter Topics</h4>
<span class="topic">
vasudevena svagR^ihamAgate.arjune yAdavakShayanidAnanivedanapUrvakaM kR^iShNAdyanusmaraNena parishochanam.. 1 .. tathA taMprati kR^iShNavachananivedanena rAjyastrIdhanAdisamarpaNapUrvakaM svena svaprANatyajanapratij~nAnam.. 2 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-7-1x"
name="mausala-15-7-1x"><!--anchor--></a>vaishampAyana uvAcha.
</span>
taM praviShTaM mahAtmAnaM vIramAnakadundubhiH.
putrashokena saMtapto dadarsha kurupu~Ngavam.. 15-7-1 <span class="RSN">(97068)</span> 
tasyAshruparipUrNAkSho vyUDhorasko mahAbhujaH.
ArtasyArtataraH pArthaH pAdau jagrAha bhArata.. 15-7-2 <span class="RSN">(97069)</span> 
tasya mUrdhAnamAghrAtumiyeShAnakadundubhiH.
svasrIyasya mahAbAhurna shashAka cha shatruhan.. 15-7-3 <span class="RSN">(97070)</span> 
samAli~NgyArjunaM vR^iddhaH sa bhujAbhyAM mahAbhujaH.
rurodAtha smara~nshauriM vilalApa suvihvalaH. 
bhrAtR^InputrAMshcha pautrAMshcha dauhitrAnsa sakhInapi..  15-7-4 <span class="RSN">(97071)</span> 
<span class="speak">vasudeva uvAcha. 15-7-5x <span class="RSN">(8025)</span> </span>
yairjitA bhUmipAlAshcha daityAshcha shatasho.arjuna.
tAnsarvAnneha pashyAmi jIvAmyarjuna durmaraH.. 15-7-5 <span class="RSN">(97072)</span> 
yo tAvarjunashiShyau te priyau bahumatau sadA.
tayorapanayAtpArtha vR^iShNayo nidhanaM gatAH.. 15-7-6 <span class="RSN">(97073)</span> 
yau tau vR^iShNipravIrANAM dvAvevAtirathau matau.
pradyumno yuyudhAnashchi kathanankatthase cha yau.. 15-7-7 <span class="RSN">(97074)</span> 
tau sadA kurushArdUla kR^iShNasya priyabhAjanau.
tAvubhau vR^iShNinAshasya mukhamAstAM dhanaMjaya.. 15-7-8 <span class="RSN">(97075)</span> 
na tu garhAmi shaineyaM hArdikyaM chAhamarjuna.
akrUraM raukmiNeyaM cha shApo hyevAtra kAraNam.. 15-7-9 <span class="RSN">(97076)</span> 
keshinaM yastu kaMsaM cha vikramyi hatavAnprabhuH.
videhamakarotpArthaM chaidyaM cha balagarvitam.. 15-7-10 <span class="RSN">(97077)</span> 
naiShAdimekalavyaM cha chakre kAli~NgamAgadhAn.
gAndhArAnkAshirAjaM cha marubhUmau cha pArthivAn.. 15-7-11 <span class="RSN">(97078)</span> 
prAchyAMshcha dAkShiNAtyAMshcha pArvatIyAMstathA nR^ipAn.
sobhyupekShitavAnevamanayAnmadhusUdanaH.. 15-7-12 <span class="RSN">(97079)</span> 
tvaM hi taM nAradashchaiva munayashcha sanAtanam.
govindamanaghaM devamabhijAnIdhvamachyutam.. 15-7-13 <span class="RSN">(97080)</span> 
pratyapashyachcha sa vibhurj~nAtikShayamadhokShajaH.
samupekShitavAnnityaM svayaM sa mama putrakaH.. 15-7-14 <span class="RSN">(97081)</span> 
gAndhAryA vachanaM yattadR^iShINAM cha paraMtapa.
tannUnamanyathA kartuM naichChatsa jagataH prabhuH.. 15-7-15 <span class="RSN">(97082)</span> 
pratyakShaM bhavatashchApi tava pautraH paraMtapa.
ashvatthAmnA hatashchApi jIvitastasya tejasA. 
imAMstu naichChatsvAnj~nAtInrakShituM cha sakhA tava..  15-7-16 <span class="RSN">(97083)</span> 
tataH putrAMshcha pautrAMshcha bhrAtR^Inatha sakhIMstathA.
shayAnAnnihatAndR^iShTvA kR^iShNo mAmabravIdidam.. 15-7-17 <span class="RSN">(97084)</span> 
samprApto.adyAyamasyAntaH kulasya bharatarShabha.
AgamiShyati bIbhatsurimAM dvAravatIM purIm. 
AkhyeyaM tasya yadvR^ittaM vR^iShNInAM vaishasaM mahat..  15-7-18 <span class="RSN">(97085)</span> 
sa tu shrutvA mahAtejA yadUnAM nidhanaM prabho.
AgantA kShiprameveha na me.atrAsti vichAraNA.. 15-7-19 <span class="RSN">(97086)</span> 
yo.ahaM tamarjunaM viddhi yo.arjunaH sohameva tu.
yadbrUyAttattathA kAryamiti buddhyasva bhArata.. 15-7-20 <span class="RSN">(97087)</span> 
sa strIShu prAptakAlAsu pANDavo bAlakeShu cha.
pratipatsyati bIbhatsurbhavatashchaurdhvadgehikam.. 15-7-21 <span class="RSN">(97088)</span> 
imAM cha nagarIM sadyaH pratiyAte dhanaMjaye.
prAkAraTTAlakopetAM samudraH plAvayiShyati.. 15-7-22 <span class="RSN">(97089)</span> 
ahaM deshe tu kasmiMshchitpuNye niyamamAsthitaH.
kAlaM kA~NkShe sadya eva rAmeNa sahito vane.. 15-7-23 <span class="RSN">(97090)</span> 
evamuktvA hR^iShIkesho mAmachintyaparAkramaH.
hitvA mAM bAlakaiH sArdhaM dishaM kAmapyagAtprabhuH.. 15-7-24 <span class="RSN">(97091)</span> 
sohaM tau cha mahAtmAnau chintayanrAmakeshavau.
ghoraM j~nAtivadhaM chaiva na bhu~nje shokakarshitaH.. 15-7-25 <span class="RSN">(97092)</span> 
na mokShyena cha jIviShye diShTyA prAptosi pANDava.
yaduktaM pArthaM kR^iShNena tatsarvamakhilaM kuru.. 15-7-26 <span class="RSN">(97093)</span> 
etatte pArtha rAjyaM cha striyo ratnAni chaiva hi.
iShTAnprANAnahaM hImAMstyakShyAmi ripusUdana.. .. 15-7-27 <span class="RSN">(97094)</span> 
 <span>
iti shrImanmahAbhArate mausalaparvaNi saptamo.adhyAyaH.. 7 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-7-11 kAshirAjaM pauNDrakam..
</span>

</span>
</div>
<h6 class="accordion-header">
mausalaparva - adhyAya 008</h6>
<div class="accordion-content">
<h3>.. shrIH ..</h3>
<h2>
15.8. adhyAyaH 008 
</h2>
<h4>Mahabharata - Mausala Parva - Chapter Topics</h4>
<span class="topic">
arjunena vasudevasamAshvAsanapUrvakaM sakalapaurAnprati nAtichirAdeva dvArakAyAH samudreNa samAplAvananivedanapUrvakaM sarveShAmindraprasthaMprati prayANasaMnAhasaMchodanA.. 1 .. tathA paredyuryogena sharIraMtyaktavato vasudevasya patnIbhiH saha saMskaraNapUrvakaM rAmakR^iShNasharIrayordAhanam.. 2 .. tato vajrArjunapuraskAreNa sakalapaurajane puraHpunaH prayAte samudreNa pashchAdbhAge paurajanamuktatattadbhAgasya svajalena samAkramaNam.. 3 .. arjunena madhyemArgaM chorApahR^itAvashiShTayAdavakalatrAdibhiH saha svadeshametya yudhiShThirAj~nayA vajrasyendraprastharAjye.abhiShechanam. tathA sAtyakisutAdInAM tatratatra rAjye.abhiShechanam.. 3 .. rukmiNyAdibhiH kAbhishchidagnipraveshanam. satyabhAmAdibhiH kAbhishchana tapase vanagamanam.. 4 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-8-1x"
name="mausala-15-8-1x"><!--anchor--></a>vaishampAyana uvAcha.
</span>
evamuktaH sa bIbhatsurmAtuleni paraMtapa.
durmanA dInavadano vasudevamuvAcha ha.. 15-8-1 <span class="RSN">(97095)</span> 
nAhaM vR^iShNipravIreNa bandhubhishchaiva mAtula.
vihInAM pR^ithivIM draShTuM shaktashchiramiha prabho.. 15-8-2 <span class="RSN">(97096)</span> 
rAjA cha bhImasenashcha sahadevashcha pANDavaH.
nakulo yAj~nasenI cha ShaDekamanaso vayam.. 15-8-3 <span class="RSN">(97097)</span> 
rAj~naH saMkramaNe chApi kAmo.ayaM nityameva hi.
tamimaM viddhi samprAptaM kAlaM kAlavidAMvara.. 15-8-4 <span class="RSN">(97098)</span> 
sarvathA vR^iShNidArAMstu bAlaM vR^iddhaM tathaiva cha.
nayiShye parigR^ihyAhamindraprasthamariMdama.. 15-8-5 <span class="RSN">(97099)</span> 
ityuktvA dArukamidaM vAkyamAha dhanaMjayaH.
amAtyAnvR^iShNivIrANAM draShTumichChAmi mAchiram.. 15-8-6 <span class="RSN">(97100)</span> 
ityevamuktvA vachanaM sudharmAM yAdavIM sabhAm.
praviveshArjunaH shUraH shochamAno mahAbhujaH.. 15-8-7 <span class="RSN">(97101)</span> 
tamAsanagataM tatra sarvAH prakR^itayastathA.
brAhmaNA nAgarAstatra parivAryopatasthire.. 15-8-8 <span class="RSN">(97102)</span> 
tAndInamanasaH sarvAnvimUDhAngatachetasaH.
uvAchedaM vachaH kAle pArtho dInatarastathA.. 15-8-9 <span class="RSN">(97103)</span> 
shakraprasthamahaM neShye pR^iShNandhakajanaM svayam.
idaM tu nagaraM sarvaM samudraH plAvayiShyati.. 15-8-10 <span class="RSN">(97104)</span> 
sajjIkuruta yAnAni ratnAni vividhAni cha.
vajro.ayaM bhavatAM rAjA shakraprasthe bhaviShyati.. 15-8-11 <span class="RSN">(97105)</span> 
saptame divase chaiva ravau vimala udgate.
bahirvatsyAmahe sarve sajjIbhAvata mAchiram.. 15-8-12 <span class="RSN">(97106)</span> 
ityuktAstena te sarve pArthenAkliShTakarmaNA.
sajjamAshu tatashchakruH svasiddhyarthaM samutsukAH.. 15-8-13 <span class="RSN">(97107)</span> 
tAM rAtrimavasatpArthaH keshavasya niveshane.
mahatA shokamohena sahasA.abhipariplutaH.. 15-8-14 <span class="RSN">(97108)</span> 
shvobhUte.atha tataH shaurirvasudevaH pratApavAn.
yuktvA.a.atmAnaM mahAtejA jagAma gatimuttamAM.. 15-8-15 <span class="RSN">(97109)</span> 
tataH shabdo mahAnAsIdvasudevaniveshane.
dAruNaH kroshatInAM cha rudatInAM cha yoShitAm.. 15-8-16 <span class="RSN">(97110)</span> 
prakIrNamUrdhajAH sarvA vimuktAbharaNasrajaH.
urAMsi pANibhirghnantyo vyalapantakaruNaM striyaH.  15-8-17 <span class="RSN">(97111)</span> 
taM devakI cha bhadrA cha rohiNI madirA tathA.
anvAroDhuM vyavasitA bhartAraM yoShitAM varAH.. 15-8-18 <span class="RSN">(97112)</span> 
tataH shauriM nR^iyuktena bahumUlyena bhArata.
yAnena mahatA pArtho bahirniShkrAmayattadA.. 15-8-19 <span class="RSN">(97113)</span> 
tamanvayustatratatraM duHkhasokasamanvitAH.
dvArakAvAsinaH sarve paurajAnapadA hitAH.. 15-8-20 <span class="RSN">(97114)</span> 
tasyAshvamedhikaM ChatraM dIpyamAnAshcha pAvakAH.
purastAttasya yAnasya yAjakAshcha tato yayuH.. 15-8-21 <span class="RSN">(97115)</span> 
anujagmushcha taM vIraM devyastA vai svala~NkR^itAH..
strIsahasraiH parivR^itA vadhUbhishcha sahasrashaH.. 15-8-22 <span class="RSN">(97116)</span> 
yastu deshaH priyastasya jIvato.abhUnmahAtmanaH.
tatrainamupasaMkalpya vitR^imedhaM prachakrire.. 15-8-23 <span class="RSN">(97117)</span> 
taM chitAgnigataM vIraM shUraputraM varA~NganAH.
tatonvAruruhuH patnyashchatasraH patilokagAH.. 15-8-24 <span class="RSN">(97118)</span> 
taM vai chatasR^ibhiH strIbhiranvitaM pANDunandanaH.
adAhayachchandanaishcha gandhairuchchAvachairapi.. 15-8-25 <span class="RSN">(97119)</span> 
tataH prAdurabhUchChabdaH samiddhasya vibhAvasoH.
sAmagAnAM cha nirghoSho narANAM rudatAmapi.. 15-8-26 <span class="RSN">(97120)</span> 
tato vajrapradhAnAste vR^iShNyandhakakumArakAH.
sarve chaivodakaM chakruH striyashchaiva mahAtmanaH.  15-8-27 <span class="RSN">(97121)</span> 
aluptadharmastaM dharmaM kArayitvA sa phalgunaH.
jagAma vR^iShNayo yatra vinaShTA bharatarShabha.. 15-8-28 <span class="RSN">(97122)</span> 
sa tAndR^iShTvA nipatitAnkadane bhR^ishaduHkhitaH.
babhUvAtIva kauravyaH prAptakAlaM chakAra ha.. 15-8-29 <span class="RSN">(97123)</span> 
yathApradhAnatashchaiva chakre sarvAstathA kriyAH.
ye hatA brahmashApena musalairerakodbhavaiH.. 15-8-30 <span class="RSN">(97124)</span> 
`tato bhagavato dehaM dR^iShTvA shiShyaH pralapya cha.
smR^itvA tadvachanaM sarvaM mohashokopabR^iMhitaH..'  15-8-31 <span class="RSN">(97125)</span> 
tataH sharIre rAmasya vAsudevasya chobhayoH.
anvIkShya dAhayAmAsa puruShairAptakAribhiH.. 15-8-32 <span class="RSN">(97126)</span> 
sa teShAM vidhivatkR^itvA pretakAryANi pANDavaH.
saptame divase prAyAdrathamAruhya satvaraH.. 15-8-33 <span class="RSN">(97127)</span> 
ashvayuktai rathaishchApi gokharoShTrayutairapi.
striyastA vR^iShNivIrANAM rudantyaH shokakarshitAH.. 15-8-34 <span class="RSN">(97128)</span> 
anujagmurmahAtmAnaM pANDuputraM dhanaMjayam.
bhR^ityAshchAndhakavR^iShNInAM sAdino rathinashcha ye.. 15-8-35 <span class="RSN">(97129)</span> 
vIrahInA vR^iddhabAlAH paurajAnapadAstathA.
yayuste parivAryAtha kalatraM pArthashAsanAt.. 15-8-36 <span class="RSN">(97130)</span> 
ku~njaraishcha gajArohA yayuH shailanirbhastathA.
sapAdarakShaiH saMyuktAH sottarAyudhikA yayuH.. 15-8-37 <span class="RSN">(97131)</span> 
putrAshchAndhakavR^iShNInAM sarve pArthamanuvratAH.
brAhmaNAH kShatriyA vaishyAH shUdrAshchaiva mahAdhanAH.. 15-8-38 <span class="RSN">(97132)</span> 
dasha ShaT cha sahasrANi vAsudevAvarodhanam.
puraskR^itya yayurvajraM pautraM kR^iShNasya dhImataH.. 15-8-39 <span class="RSN">(97133)</span> 
bahUni cha sahasrANi prayutAnyarbudAni cha.
bhojavR^iShNyandhakastrINAM hatanAthAni niryayuH.. 15-8-40 <span class="RSN">(97134)</span> 
tatsAgarasamaprakhyaM vR^iShNichakraM maharddhimat.
uvAha rathinAMshreShThaH pArthaH parapuraMjayaH.. 15-8-41 <span class="RSN">(97135)</span> 
niryAte tu jane tasminsAgaro makarAlayaH.
dvArakAM ratnasaMpUrNAM jalenAplAvayattadA.. 15-8-42 <span class="RSN">(97136)</span> 
yadyaddhi puruShavyAghro bhUmestasyA vyamu~nchata.
tattatsaMplAvayAmAsa salilena sa sAgaraH.. 15-8-43 <span class="RSN">(97137)</span> 
tadadbhutamabhiprekShya dvArakAvAsino janAH.
tUrNAttUrNataraM jagmuraho daivamiti bruvan.. 15-8-44 <span class="RSN">(97138)</span> 
kAnaneShu cha ramyeShu parvateShu nadIShu cha.
nivasannAnayAmAsa vR^iShNidArAndhanaMjayaH.. 15-8-45 <span class="RSN">(97139)</span> 
sa pa~nchanadamAsAdya dhImAnatisamR^iddhimat.
deshe gopashudhAnyADhye nivAsamakarotprabhuH.. 15-8-46 <span class="RSN">(97140)</span> 
tato lobhaH samabhavaddasyUnAM nihateshvarAH.
dR^iShTvA striyo nIyamAnAH pArthenaikena bhArata.. 15-8-47 <span class="RSN">(97141)</span> 
tataste pApakarmANo lobhopahatachetasaH.
AbhIrA mantrayAmAsuH sametyAshubhadarshanAH.. 15-8-48 <span class="RSN">(97142)</span> 
ayameko.arjuno dhanvI vR^iddhabAlaM hateshvaram.
nayatyasmAnatikramy yodhAshcheme hataujasaH.. 15-8-49 <span class="RSN">(97143)</span> 
tato yaShTipraharaNA dasyavaste sahasrashaH.
abhyadhAvanta vR^iShNInAM taM janaM loptrahAriNaH.. 15-8-50 <span class="RSN">(97144)</span> 
mahatA siMhanAdena trAsayantaH pR^ithagjanam.
abhipeturdhanArthaM te kAlaparyAyachoditAH.. 15-8-51 <span class="RSN">(97145)</span> 
tato nivR^ittaH kaunteyaH sahasA sapadAnugaH.
uvAcha tAnmahAbAhurarjunaH prahasanniva.. 15-8-52 <span class="RSN">(97146)</span> 
nivartadhvamadharmaj~nA yadi jIvitumichChatha.
idAnIM sharanirbhinnAH shochadhvaM nihatA mayA.. 15-8-53 <span class="RSN">(97147)</span> 
tathoktAstena vIreNi kadartIkR^itya tadvachaH.
abhipeturjanaM mUDhA vAryamANAH punaHpunaH.. 15-8-54 <span class="RSN">(97148)</span> 
tato.arjuno dhanurdivyaM gANDIvamajaraM mahat.
kaAropayitumArebhe yatnAdiva katha~nchana.. 15-8-55 <span class="RSN">(97149)</span> 
chakAra sajyaM kR^ichChreNi sambhrame tumule sati.
chintayAmAsa shastrANi na cha sasmAra tAnyapi.. 15-8-56 <span class="RSN">(97150)</span> 
vaikR^itaM tanmahaddR^iShTvA bhujavIrya tathA yudhi.
divyAnAM cha mahAstrANAM vinAshAdvrIDito.abhavat.. 15-8-57 <span class="RSN">(97151)</span> 
vR^iShNiyodhAshcha te sarve gajAshvarathayodhinaH.
na shekurAvartayituM hriyamANaM svakaM dhanam.. 15-8-58 <span class="RSN">(97152)</span> 
kalatrasya bahutvAddhi sampatansu tatastataH.
prayatnamakarotpArtho janasya parirakShaNe.. 15-8-59 <span class="RSN">(97153)</span> 
miShatAM sarvayodhAnAM tatastAH pramadottamAH.
samantatovakR^iShyanta kAmAchchAnyAH pravavrajuH.. 15-8-60 <span class="RSN">(97154)</span> 
tato gANDIvanirmuktaiH sharaiH pArtho dhanaMjayaH.
jaghAna dasyUnsodvego vR^iShNibhR^ityaiH sahasrashaH.. 15-8-61 <span class="RSN">(97155)</span> 
kShaNena tasya te rAjankShayaM jagmurajihmagAH.
akShayA hi purA bhUtvA kShINAH kShatajabhojanAH.. 15-8-62 <span class="RSN">(97156)</span> 
sa sharakShayamAsAdya duHkhashokasamAhataH.
dhanuShkoTyA tadA dasyUnavadhItpAkashAsaniH.. 15-8-63 <span class="RSN">(97157)</span> 
[prekShatastveva pArthasya vR^iShNyandhakavarastriyaH.
jagmurAdAya te mlechChAH samantAjjanamejaya..]  15-8-64 <span class="RSN">(97158)</span> 
dhanaMjayastu daivaM tanmanasA.achintayatprabhuH.
duHkhasokasamAviShTo niHshvAsaparamo.abhavat.. 15-8-65 <span class="RSN">(97159)</span> 
astrANAM cha praNAshena bAhuvIryasya cha kShayAt.
dhanuShashchAvidheyatvAchCharANAM saMkShayeNa cha.. 15-8-66 <span class="RSN">(97160)</span> 
babhUva vimanAH pArtho daivamityunuchintayan.
nyavartata tato rAjannedamastIti chintayan.. 15-8-67 <span class="RSN">(97161)</span> 
tataH sheShaM samAdAya kalatrasya mahAmatiH.
hR^itabhUyiShTharatnasya kurukShetramavAtarat.. 15-8-68 <span class="RSN">(97162)</span> 
yudhiShThirasyAnumate vaMshakartR^InkumArakAn.
nyaveshayata kauravyastatratatra dhanaMjayaH.. 15-8-69 <span class="RSN">(97163)</span> 
hArdikyatanayaM pArtho nagare mR^ittikAvate.
ashvapatiM khANDavAraNye rAjye tatra nyevashayat. 
bhojarAjakalatraM cha hR^itasheShaM narottamaH..  15-8-70 <span class="RSN">(97164)</span> 
tathA vR^iddhAMshcha bAlAMshcha striyashchAdAya pANDavaH.
vIrairvihInAnsarvAMstA~nshakraprasthe nyaveshayat.. 15-8-71 <span class="RSN">(97165)</span> 
yauyudhAniM sarasvatyAH putraM sAtyakinaH priyam.
nyaveshayata dharmAtmA vR^iddhabAlapuraskR^itam.. 15-8-72 <span class="RSN">(97166)</span> 
indraprasthe dadau rAjyaM vrajrAya paravIrahA.
vajreNAkrUradArAstu vAryamANAH pravavrajuH.. 15-8-73 <span class="RSN">(97167)</span> 
rukmiNI tvatha gAndhArI shaibdA haimavatItyapi.
devI jIMbavatI chaiva vivishurjAtavedasam.. 15-8-74 <span class="RSN">(97168)</span> 
satyabhAmA tathaivAnyA devyaH kR^iShNasya sammatAH.
vanaM pravivishU rAjaMstApasye kR^itanishchayAH.. 15-8-75 <span class="RSN">(97169)</span> 
dvArakAvAsino ye puruShAH pArthamabhyayuH.
yathArhaM saMvibhajyainAnvajre paryadadajjayaH.. 15-8-76 <span class="RSN">(97170)</span> 
sa tatkR^itvA prAptakAlaM bAShNeNApihito.arjunaH.
kR^iShNadvaipAyanaM vyAsaM dadarshAsInamAshrame.. .. 15-8-77 <span class="RSN">(97171)</span> 
 <span>
iti shrImanmahAbhArate mausalaparvaNi aShTamo.adhyAyaH.. 8 ..
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
7-8-32 anviShya dAhayAmAseti jha.pAThaH.. 7-8-44 bruvan abruvan..
</span>

</span>
</div>
<h6 class="accordion-header">
mausalaparva - adhyAya 009</h6>
<div class="accordion-content">
<h3>.. shrIH ..</h3>
<h2>
15.9. adhyAyaH 009 
</h2>
<h4>Mahabharata - Mausala Parva - Chapter Topics</h4>
<span class="topic">
arjunena vyAsAshrame taddarshanam.. 1 .. tasmindvArakAvR^ittAntanivedanam.. 2 .. vyAsenArjunaMprati yudhiShThirAdInAmapi svargagamanasUchanam.. 3 .. tato.arjunena hAstinapurametya yudhiShThire dvArakAvR^ittAntAdinivedanam.. 4 ..
</span>
<h4>Mahabharata - Mausala Parva - Chapter Text</h4><div class="text">
<span class="speak">
<a id="mausala-15-9-1x"
name="mausala-15-9-1x"><!--anchor--></a>vaishampAyana uvAcha.
</span>
pravishya tvarjuno rAjannAshramaM satyavAdinaH.
dadarshAsInamekAnto muniM satyavatIsutam.. 15-9-1 <span class="RSN">(97172)</span> 
sa tamAsAdya dharmaj~namupatasthe mahAvratam.
arjunosmIti nAmAstai nivedyAbhyavadattataH.. 15-9-2 <span class="RSN">(97173)</span> 
svAgataM te.astviti prAha muniH satyavatIsutaH.
AsyatAmiti hovAcha prasannAtmA mahAmuniH.. 15-9-3 <span class="RSN">(97174)</span> 
tamapratItamanasaM niHshvasantaM punaHpunaH.
nirviShNamanasaM dR^iShTvA pArthaM vyAso.abravIdidam.. 15-9-4 <span class="RSN">(97175)</span> 
nakhakeshadashAkuMbhavAriNA kiM samukShitaH.
AvIrajAnugamanaM brAhmaNo vA hatastvayA.. 15-9-5 <span class="RSN">(97176)</span> 
yuddhe parAjito vA.asi datashrIriva lakShyase.
na tvAM prabhinnaM jAnAmi kimidaM bharatarShabha. 
shrotavyaM chenmayA pArtha kShashripramAkhyAtumarhasi..  15-9-6 <span class="RSN">(97177)</span> 
<span class="speak">arjuna uvAcha. 15-9-7x <span class="RSN">(8026)</span> </span>
yaH sa meghavapuH shrImAnbR^ihatpa~NkajalochanaH.
sa kR^iShNaH saha rAmeNa tyaktvA dehaM divaM gataH.. 15-9-7 <span class="RSN">(97178)</span> 
`tadanusmR^itya saMmohaM tadA shokaM mahAmate.
prayAmi sarvadA mahyaM mumUrShA chopajAyate.. 15-9-8 <span class="RSN">(97179)</span> 
tadvAkyasparshanAlokasukhaM chAmR^itasannibham.
saMsmR^itya devadevasya pramuhyityamR^itAtmanaH..'  15-9-9 <span class="RSN">(97180)</span> 
mausale vR^iShNivIrANAM vinAsho brahmashApajaH.
babhUva vIrAntakaraH prabhAse romaharShaNaH.. 15-9-10 <span class="RSN">(97181)</span> 
ete shUrA mahAtmAnaH siMhadarpA mahAbalAH.
bhojavR^iShNyandhakA brahmannanyonyaM tairhataM yudhi.. 15-9-11 <span class="RSN">(97182)</span> 
gadAparighashaktInAM sahAH parighabAhavaH.
ta erakAbhirnihatAH pashya kAlasya paryayam.. 15-9-12 <span class="RSN">(97183)</span> 
hataM pa~nchashataM teShAM sahasraM bAhushAlinAm.
nidhanaM samanuprAptaM samAsAdyetaretaram.. 15-9-13 <span class="RSN">(97184)</span> 
punaHpunarna mR^iShyAmi vinAshamamitaujasAm.
chintayAno yadUnAM cha kR^iShNasya cha yashasvinaH.. 15-9-14 <span class="RSN">(97185)</span> 
shoShaNaM sAgarasyeva mandarasyeva chAlanam.
nabhasaH patanaM chaiva shaityamagnestathaiva cha.. 15-9-15 <span class="RSN">(97186)</span> 
ashraddheyamahaM manye vinAshaM shAr~NgadhanvanaH.
na cheha sthAtumichChAmi loke kR^iShNavinAkR^itaH.. 15-9-16 <span class="RSN">(97187)</span> 
itaH kaShTataraM chAnyachChR^iNu tadvai tapodhana.
mano me dIryate yena chintayAnasya vai muhuH.. 15-9-17 <span class="RSN">(97188)</span> 
pashyato vR^iShNidArAshcha mama brahmansahasrashaH.
AbhIrairabhibhUyAjau hR^itAH pa~nchanadAlayaiH.. 15-9-18 <span class="RSN">(97189)</span> 
dhanurAdAya tatrAhaM nAshakaM tasya pUraNe.
yathApurA cha me vIryaM bhujayorna tathA.abhavat.. 15-9-19 <span class="RSN">(97190)</span> 
astrANi me pranaShTAni vividhAni mahAmune.
sharAshcha kShayamApannAH kShaNenaiva samantataH.. 15-9-20 <span class="RSN">(97191)</span> 
puruShaschAprameyAtmA sha~NkhachakragadAdharaH.
chaturbhujaH pItavAsAH shyAmaH padmadalekShaNaH.. 15-9-21 <span class="RSN">(97192)</span> 
yashcha yAti purastAnme rathasya sumahAdyutiH.
pradahanripusainyAni na pashyAmyahamadya tam.. 15-9-22 <span class="RSN">(97193)</span> 
yena pUrvaM pradagdhAni shatrusainyAni tejasA.
sharairgANDIvanirmuktairahaM pashchAdashAtayam.. 15-9-23 <span class="RSN">(97194)</span> 
tamapashyanviShIdAmi ghUrNAmIva cha sattama.
parinirviNNachetAshcha shAntiM nopalabhe.api cha.. 15-9-24 <span class="RSN">(97195)</span> 
`devakInandanaM devaM vAsudevamajaM prabhum.'
vinA janArdanaM vIraM nAhaM jIvitumutsahe..  15-9-25 <span class="RSN">(97196)</span> 
shrutvaiva hi gataM viShNuM mamApi mumuhurdishaH.
pranaShTaj~nAtivIryasya shUnyasya paridhAvataH.. 15-9-26 <span class="RSN">(97197)</span> 
upadeShTuM mama shreyo bhavAnarhati sattama..  15-9-27 <span class="RSN">(97198)</span> 
<span class="speak">vyAsa uvAcha. 15-9-28x <span class="RSN">(8027)</span> </span>
`devAMshA devabhUtena sambhUtAste gatAssaha.
dharmavyavasthArakShArthaM devena samupekShitAH'.. 15-9-28 <span class="RSN">(97199)</span> 
brahmashApavinirdagdhA vR^iShNyandhakasamahArathAH.
vinaShTAH kurushArdUla na tA~nshochitumarhasi.. 15-9-29 <span class="RSN">(97200)</span> 
bhavitavyaM tathA tachcha diShTametanmahAtmanAm.
upekShitaM cha kR^iShNena shaktenApi vyapohitum.. 15-9-9 <span class="RSN">(97201)</span> 
trailokyamapi govindaH kR^itsnaM sthAvaraja~Ngamam.
prasahedanyathA kartuM kutaH shApaM mahAtmanAm.. 15-9-31 <span class="RSN">(97202)</span> 
`striyashcha tAH purA shaptAH prabhAse kupitena vai.
aShTAvakreNa muninA tadarthaM tvadbalakShayam..'  15-9-32 <span class="RSN">(97203)</span> 
rathasya purato yAti yaH sa chakragadAdharaH.
tava snehAtpurANarShirvAsudevashchaturbhujaH.. 15-9-33 <span class="RSN">(97204)</span> 
kR^itvA bhArAvataraNaM pR^ithivyAH pR^ithulochanaH.
mokShayitvA tanuM prAptaH kR^iShNaH svasthAnamuttamam.. 15-9-34 <span class="RSN">(97205)</span> 
tvayA.apIha mahatkarma devAnAM puruSharShabha.
kR^itaM bhImasahAyena yamAbhyAM cha mahAbhuja.. 15-9-35 <span class="RSN">(97206)</span> 
kR^itakR^ityAMshcha vo manye saMsiddhAnkurupu~Ngava.
gamanaM prAptakAlaM va idaM shreyaskaraM vibho.. 15-9-36 <span class="RSN">(97207)</span> 
balaM buddhishcha tejashcha pratipattishcha bhArata.
bhavanti bhavakAleShu vipadyante viparyaye.. 15-9-37 <span class="RSN">(97208)</span> 
kAlamUlamidaM sarvaM jagadbIjaM dhanaMjaya.
kAla eva samAdatte punareva yadR^ichChayA.. 15-9-38 <span class="RSN">(97209)</span> 
sa eva balavAnbhUtvA punarbhavati durbalaH.
sa eveshashcha bhUtveha parairAj~nApyate punaH.. 15-9-39 <span class="RSN">(97210)</span> 
kR^itakR^ityAni chAstrANi gatAnyadya yathAgatam.
punareShyanti te hastaM yadA kAlo bhaviShyati.. 15-9-40 <span class="RSN">(97211)</span> 
kAlo gantuM gatiM mukhyAM bhavatAmapi bhArata.
etachChreyo hi vo manye paramaM bharatarShabha.. 15-9-41 <span class="RSN">(97212)</span> 
<span class="speak">vaishampAyana uvAcha. 15-9-42x <span class="RSN">(8028)</span> </span>
etadvachanamAj~nAya vyAsasyAmitatejasaH.
anuj~nAto yayau pArtho nagaraM nAgasAhvayam.. 15-9-42 <span class="RSN">(97213)</span> 
pravishya cha purIM vIraH samAsAdya yudhiShThiram.
AchaShTa tadyathAvR^ittaM vR^iShNyandhakakulaM prati.. .. 15-9-43 <span class="RSN">(97214)</span> 
 <span>
iti shrImanmahAbhArate shatasAhasrayAM saMhitAyAM vaiyAsikyAM mausalaparvaNi navamodhyAyaH.. 9 .. .. mausalaparva samAptam .. -------- asyAnantaraM mahAprasthAnikaM parva bhaviShyati tasyAyamAdyaH shlokaH. janamejaya uvAcha. evaM vR^iShNyandhakakule shrutvA mausalamAhavam. pANDavAH kimakurvanta tathA kR^iShNe divaM gate.. 1 .. idaM mausalaparva kuMbhaghoNasthena TI.Ar. kR^iShNAchAryeNa TI. Ar. vyAsAchAryeNa cha mumbayyAM nirNayasAgaramudrAyantre mudrApitam. shakAbdAH 1832 sana 1910.
</span>
</div><h4>Mahabharata - Mausala Parva - Chapter Footnotes</h4>
<span class="footnotes">
15-9-5 nakhodakaM keshodakaM vastraprAnto dashA tadudakaM kumbhamukhodakaM cha. AvIrajA nArI rajasvalA tasyA rajaHprasrabakAle dinatrayAdarvAk anugamanaM tasyAM maithunaM brAhmaNasya vadho yuddhe parAjayashcheti saptabhirnimitaiH puruSho bhraShTashrIrbhavati. api rAjopaghAtaste brAhmaNo veti ka.Ta.pAThaH.. 15-9-6 prabhinnaM parAjitaM tvAM kadAchidapi na jAnAmi.. 15-9-11 hataM mR^itam. mAritavanta ityarthaH.. 15-9-13 pa~nchashataM sahasraM sahasraguNitaM pa~nchalakShAmItyarthaH.. 15-9-13 na kevalaM hataM tADitamapi tu nidhanaM prAptamityarthaH.. 15-9-18 pashyataH anAdare ShaShThI. mAM pashyantamanAdR^ityetyarthaH.. 15-9-37 vuddhirupasthitakAryAvadhAraNam. tejaH prAgalbhyam. pratipattiranAgatAvekShaNam. bhavanti utpadyante. bhavakAleShu aishvaryAvAptisamayeShu. viparyaye vinAshakAle. vipadyante vinashyanti.. 15-9-38 kAlaH IshvaraH jagadbIjaM viyadAdipa~nchakaM. samAdatte saMharati yadA bhUtAnAmapi saMhAro bhavati kiyAMstatra bhautikAnAM nAsha iti tadarthaM shokonuchita iti bhAvaH. ya eva balavAnsa eva durbalo bhavatyeva viparyayo.api kAlamUlo j~neyaH.. 15-9-40 punaryugAntare.. 15-9-41 mukhyAM gatiM svargaM gantum etatprasthAnaM shreyaH..
</span>
</div>
</div>
</div>
<hr>
<center>AUM shantiH </center>
<CENTER>
<IMG SRC="https://sanskritdocuments.org/w_web_image/aumsm.gif" HEIGHT=13 WIDTH=15 BORDER=0>
</CENTER>
<a style="position: fixed; bottom:15px;right:15px;" href="#" title="Back to Top">
<img style="border: none;" src="https://sanskritdocuments.org/mirrors/mahabharata/to top button.gif"/></a>
</body>
</html>