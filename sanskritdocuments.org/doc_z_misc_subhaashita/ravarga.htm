%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu) 
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi

rUpayauvanasampannA vishAlakulasambhavAH |
vidyAhInA na shobhante nirgandhAH ki.nshukA yathA ||1||

rAshhTradhvajo rAshhTrabhAshhA rAshhTragIta.n tathaiva cha |
etAni mAnachihnAni sarvadA hR^idi dhAryatAm.h ||2||

ratnairmahAhai.rstutushhurna devAH na bhejire bhImavishheNa bhItim.h |
sudhA.n vinA na prayayurvirAma.n na nishchidArthAdviramanti dhIrAH ||3||

rAtrirgamishhyati bhavishhyati suprabhAta.n 
bhAsvAnudeshhyati hasishhyati pa.nkajashrIH |
ittha.n vichintayati koshhagate dvirephe 
hA hanta hanta nalinI.n gaja ujjahAra ||4||

re re chAtaka sAvadhAnamanasA mitra kshaNa.n shrUyatAm.h 
ambhodA bahavo vasanti gagane sarvepi naikAdR^ishAH |
kechidvR^ishhTIbhirArdayanti dharaNI.n garjanti kechidvR^ithA 
ya.n ya.n pashyasi tasya tasya purato mA brUhi dIna.n vachaH ||5||

rAtrau jAnu divA bhAnu kR^ishAnuH sandhyayodrvayoH |
pashya shIta.n mayA nIta.n jAnubhAnukR^ishAnubhiH ||6||

rAmAyaNam.h mahAkAvyam.h mahAbhAratameva cha |
ubhe cha vishvavikhyAte sa.nskR^itasya mahAnidhI ||7||

rathasyaika.n chakra.n bhujagayAmitA saptaturagAH 
nirAlambo mArgashcharaNavikalaH sArathirapi |
raviryAtyanta.n pratidinamapArasya nabhasaH 
kriyAsidhiH sattve bhavati mahatA.n nopakaraNe ||8||

rajakashcharmakArashcha naTo varuDa eva cha |
kaivartabhedabhillAshcha saptaite chAntyajAH smR^itAH ||9||

re re rAsabha vastrabhAravahanAtkugrAsamashnAsi ki.n 
rAjAshvAvasatha.n prayAhi chaNakAbhyUshhAn.h sukha.n bhaxaya |
sarvAn.h pR^ichchhavato hayAniti vadantyatrAdhikAre sthitA 
rAjA tairupdishhTameva manute satya.n taTasthAH pare ||10||

rAmAdyAchaya medinI.n dhanapaterbIja.n balAllA.ngalam.h 
preteshAnmahishha.n tavAsti vR^ishhabhaH phAla.n trishUlAdapi |
shaktAha.n tava chAnnadAnakaraNe skando.api goraxaNe 
khinnAha.n tava yAchanAt.h kuru kR^ishhi.n bhikshATana.n mA kR^ithAH ||11||

rAmAbhishheke madavihvalAyAH hastAchchyuto hemaghaTastaruNyAH |
sopAnamAsAdya karoti shabda.n ThA Tha.n Tha Tha.n Tha.n Tha Tha Tha.n Tha Tha.n ThaH ||12||

labdhvA tIkshNa.n ravestejaH shAnta.n shItakaro vahan.h |
sarvAn.h santoshhayan.h somaH oshhadhIsho virAjate ||13||

lAlayet.h pa.nchavarshhANi dashavarshhANi tADayet.h |
prApte tu shhoDashe varshhe putre mitravadAcharet.h ||14||

lobhamUlAni pApAni sa.nkaTAni tathaiva cha |
lobhAtpravartate vaira.n atilobhAtvinashyati ||15||

lakshmIH kaustubhapArijAtakasurAdhanvantarIchandramAH 
gAvaH kAmaduhaH sureshvaragajo rambhAdi devA.nganAH |
ashvaH saptamukhaH vishha.n haridhanu sha.nkho.amR^ita.n chAmbudheH 
ratnAnIha chaturdasha.n pratidina.n kurvantu vo ma.ngalam.h ||16||

lAlane bahavo doshhAstADane bahavo guNAH |
atashchhAtrashcha putrashcha tADayenna tu lAlayet.h ||17||

lobhAvishhTo naro vittam.h vIkshyate na tu sa.nkaTam.h |
dugdha.n pashyati mArjArI na tathA laguDAhatim.h ||18||

lAghava.n karmasAmathrya.n sthairyam.h kleshasahishhNutA |
doshhakshayo.agnivR^iddhishcha vyAyAmAdupajAyate ||19||

laxmIvanto na jAnanti prAyeNa paravedanAH |
sheshhe dharAbharAkrAnte shete nArAyaNaH sukham.h ||20|| 


#endhindi
