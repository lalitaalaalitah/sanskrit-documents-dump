%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu) 
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi
na dhairyeNa vinA laxmIrna shauryeNa vinA jayaH |
na GYAnena vinA moxo na dAnena vinA yashaH ||1||

nArikelasamAkArA dR^ishyante.api hi sajjanAH |
anye badarikAkArA bahireva manoharAH ||2||

na hi kashchit.h vijAnAti ki.n kasya shvo bhavishyati |
ataH shvaH karaNIyAni kuryAdadyaiva buddhimAn.h ||3||

naro hi malinairvastraiH yatra kvApi nishhIdati |
tathA chalitashIlastu sheshha.n shIla.n na raxati ||4||

narasyAbharaNa.n rUpa.n rUpasyAbharaNa.n guNaH |
guNasyAbharaNa.n GYAna.n GYAnasyAbharaNa.n kshamA ||5||

na kashchit.h kasyachit.h mitra.n na kashchit.h kasyachit.h ripuH |
kAraNenaiva jAyante mitrANi ripavo.api vA ||6||

nAgo bhAti madena ka.n jalaruhairnityotsavairmandira.n 
shIlenaiva naro javena turagaH pUrNendunA sharvarI |
vANI vyAkaraNena ha.nsamithunairvApI sabhA paNditaiH 
satputreNa kulo budhena vasudhA kItryA cha lokatrayam.h ||7||

na bhUtapUrvam.h na kadApi vArtA hemnaH kuraN^go na kadApi dR^ishhTaH |
tathApi tR^ishhNA raghunandanasya vinAshakAle viparItabuddhiH ||8||

na hi prANAt.h priyatara.n loke kiJNchana vidyate |
tasmAt.h dayA.n naraH kuryAt.h yathAtmani tathA pare ||9||

namaste sarvadevAnA.n varadAsi hareH priyA |
yA gatistvatprasannAnA.n sA me syAttava darshanAt.h ||10||

nava.n purAtana.n vApi lekha.n pashyanti paNDitAH |
sAramAsAdya tushhyanti niHsAra.n cha tyajanti te ||11||

namaste shArade devI vINA pustakadhAriNi |
vidyArambha.n karishhyAmi prasannA bhava sarvadA ||12||

na chorahArya.n na cha rAjahArya.n na bhrAtR^ibhAjya.n na cha bhArakArI |
vyaye kR^ite vardhata eva nitya.n vidyAdhana.n sarvadhanapradhAnam.h ||13||

na durjanaH sajjanatAmupaiti bahuprakArairapi sevyamAnaH |
bhUyopi siktaH payasA ghR^itena na nimbavR^ikshaH madhuratvameti ||14||

namanti phalitA vR^ikshA namanti cha budhA janAH |
shushhkakAshhThAni mUrkhAshcha bhidyante na namanti cha ||15||

nakraH svasthAnamAsAdya rAjendramapi karshhati |
sa eva prachyutaH sthAnAchchhunApi paribhUyate ||16||

namaste shArade devI kAshmIrapuravAsini |
tvAmaha.n prArthaye devi vidyAdAna.n cha dehi me || 17||

nirvishheNApi sarpeNa kartavyA mahatI phaNA |
vishhamastu na chApyastu phaTATopo bhayaN^karaH ||18||

na hi GYAnasama.n loke pavitra.n chAnyasAdhana.n |
viGYAna.n sarvalokAnAmutkarshhAya smR^ita.n khalu ||19||

naranArIsamutpannA sA strI dehavivarjitA |
amukhI kurute shabda.n jAtamAtrA vinashyati ||20||
 

#endhindi

