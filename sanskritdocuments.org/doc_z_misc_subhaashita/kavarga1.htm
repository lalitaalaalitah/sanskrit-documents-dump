%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu)
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi
kshamaa balamashaktaanaa.n shAktaanaa.n bhuushhaNa.n kshamaa |
kshamaa vashiikR^ite loke kshamayaa ki.n na sidhyati ||1||

kaaryaathii.r bhajate lokaH yaavatkaaryam.h na sidhyati |
uttiirNe cha pare paare naukaayaa ki.n prayojanam.h ||2||

kaakaH kR^ishhNaH pikaH kR^ishhNaH ko bhedaH pikakaakayoH |
vasantasamaye praapte kaakaH kaakaH pikaH pikaH ||3||

kshudro hi samaye praapte balishhThamapi rakshati |
praaGYaa yuuya.n vijaaniita mA mA nindata kaJNchana ||4||

kashyapo.atrirbharadvaajo vishvaamitro.atha gautamaH |
vaamadevo vasishhThashcha munayaH sapta vishrutaaH ||5||

ko na yaati vasha.n loke mukhe piNDena puuritaH |
mR^idaN^go mukhalepena karoti madhuradhvanim.h ||6||

kAkaH padmavane rati.n na kurute ha.nso na kuupodake
muurkhaH  paNDitasaN^game na ramate daaso na si.nhaasane |
dushhTaH sajjanasaN^gama.n na sahate niicha.n jana.n sevate
yaa yasya prakR^itiH svabhaavaniyataa kenaapi na tyajyate ||7||

kshamaa shastra.n kare yasya durjanaH ki.n karishhyati |
atR^iNe patito vahniH svayamevopashaamyati ||8||

kamale kamalaa shete haraH shete himaalaye |
kshiiraabdhau cha hariH shete manye matkuNashaN^kayaa ||9||

kuliinataa sadaaraadhyaa supratishhThaa.n yadiichchhasi |
aatmavaibhavalaabhaartham.h guNavaan.h shiilavaan.h bhava ||10||

kaviH karoti kaavyaani rasa.n jaanaati paNDitaH |
taruH sR^ijati pushhpaaNi marudvahati saurabham.h ||11||

kaaryaa cha mahadaakaaN^kshaa kshudraakaaN^kshaa kadaapi na |
yathaakaaN^kshaa tathaa siddhirniriiho naashnute mahat.h ||12||

kaa paaNDupatnii gR^ihabhuushhaNa.n kim.h
ko raamashatruH kimagastijanma |
ko suuryaputro vipariitapR^ichchhaa
kuntii suto raavaNakumbhakarNaH ||13||

kastuurii jaayate kasmaat.h ko hanti kariNaa.n shatam.h |
ki.n kuryaat.h kaataro yuddhe mR^igaat.h si.nhaH palaayate ||14||

kanyaa varayate ruupa.n maataa vitta.n pitaa shruta.n |
baandhavaaH kulamichchhanti mishhTaannamitare janAH ||15||

karaaravindena padaaravinda.n mukhaaravinde viniveshayantam.h |
vaTasya patrasya puTe shayaana.n baala.n mukunda.n manasaa smaraami ||16||

ke shava.n patita.n dR^ishhTvaa paaNDavaa harshanirbharaaH |
rudanti kauravaaH sarve bho bho ke shava ke shava ||17||

kvachit.h dushhTaH kvachit.h tushhTaH
dushhTastushhTaH kvachit.h kvachit.h |
avyavasthitachittaanaa.n
prasaado.api bhayaN^karaH ||18||

ka.n saJNjadhaana kR^ishhNaH kaa shiitalavaahinii gaN^gaa |
ke daaraposhhaNarataaH ka.n balavanta.n na baadhate shiitam.h ||19||

kvachit.h kaaNo bhavetsaadhuH kvachit.h gaanii pativrataa |
viraladanto kvachinmuurkho khalvaaTo nirdhanaH kvachit.h ||20||

kaavyeshhu naaTaka.n ramya.n tatra ramya.n shakuntalaa |
tatraapi cha chatuurtho.aN^ko tatra shlokachatushhTayam.h ||21||

kimapyastu svabhaavena sundara.n vaapyasundaram.h |
yadeva rochate yasmai bhavettattasya sundaram.h ||22||

kasyachit.h kimapi no haraNiiyam.h
marmavaakyamapi nochcharaNiiyam.h |
shriipateH padayuga.n smaraNiiyam.h
liilayaa bhavajala.n taraNiiyam.h ||23||

ko.atibhaaraH samarthaanaa.n ki.n duura.n vyavasaayinaam.h |
ko videshaH suvidyaanaa.n kaH paraH priyavaadinam.h ||24||

kechidaGYaanato nashhTaaH kechinnashhTaaH pramaadataH |
kechit.h GYaanaavalokena kechiddushhTaistu naashhitaaH ||25||

kaacha.n maNi.n kaaJNchanamekasuutre
mugdhaa nibadhnanti kimatra chitram.h |
vichaaravaan.h paaNinirekasuutre
shvaana.n yuvaana.n maghavaanamaaha ||26||

kaushikena sa kila kshitiishvaraH raamamadhvaravighaatashaantaye |
kaakapakshadharametya yaachitastejasaa.n hi na vayaH samiikshyate ||27||

karaagre vasate lakshmiiH karamadhye sarasvatii |
karamuule tu govindaH prabhaate karadarshanam.h ||28||

kisalayaani kutaH kusumaani vaa
kva cha phalaani tathaa navaviirudhaam.h |
ayamakaaraNakaaruNiko na chet.h
vitaratiiha payaa.nsi payodharaH ||29||

kalpadrumaH kalpitameva suute
saa kaamadhuk.h kaamitameva dogdhi |
chintaamaNishchintitameva datte
sataa.n tu saN^gaH sakala.n prasuute ||30||


#endhindi

