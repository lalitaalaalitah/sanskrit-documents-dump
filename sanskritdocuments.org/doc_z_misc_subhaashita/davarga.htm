%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu) 
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi

dadhi madhura.n madhu madhura.n drAkshA madhurA sudhApi madhuraiva |
tasya tadeva hi madhura.n yasya mano yatra sa.nlagnam.h ||1||

drAkshA mlAnamukhI jAtA sharkarA chAshmatAN^gatA |
subhAshitarasasyAgre sudhA bhItA divaN^gatA ||2||

dakshiNe lakshmaNo yasya vAme tu janakAtmajA |
purato mArutiryasya ta.n vande radhunandanam.h ||3||

dAnena tulya.n suhR^idAsti nAnyo lobhAchcha nAnyo.asti ripuH pR^ithivyAm.h |
vibhUshhaNa.n shIlasama.n na chAnyat.h santoshhatulya.n dhanamasti nAnyat.h ||4||

daridratA dhIratayA virAjate kurUpatA shIlaguNena rAjate |
kubhojana.n choshhNatayA virAjate kuvastratA shubhratayA virAjate ||5||

durjanaH priyavAdIti naitadvishvAsakAraNam.h |
madhu tishhThati ji.nvhAgre hR^idaye tu halAhalam.h ||6||

durjanena sama.n vaira.n prIti.n chApi na kArayet.h |
ushhNo dahati chAN^gAraH shItaH kR^ishhNAyate karam.h ||7||

dAtavya.n bhoktavya.n dhanavishhaye saJNchayo na kartavyaH |
pashyeha madhukarINA.n saJNchitArtham.h harantyanye ||8||

dAtA kshamI guNagrAhI svAmI duHkhena labhyate |
shuchirdaksho.anuraktashcha jAne bhR^ityo.api durlabhaH ||9||

durjanadUshhitamanasA.n pu.nsAm.h sujane.api nAsti vishvAsaH |
dugdhena dagdhavadanastakra.n phUtkR^itya pAmaraH pibati ||10||

daivamaveti sa.nchintya svodyoga.n na narastyajet.h |
anudyamena kastaila.n tilebhyaH prAptumarhati ||11||

dundubhistu nitarAmachetanastanmukhAdapi dhana.n dhana.n dhanam.h |
itthameva ninAdaH pravartate ki.n punaryadi bhavetsachetanaH ||12||

durjanaiH saha vAso hi dhruva.n nAshAya kalpate |
kAkasya sahavAsena ha.nso nashhTo vR^ithA purA ||13||

dvAvimau purushhau loke suryamaNdalabhedinau |
parivrAT.h yogayuktashcha raNasyAbhimukhe hataH ||14||

dvandvo dvigurapi chAha.n madgehe nityamavyayI bhAvaH |
tatpurushha karma dhAraya yenAha.n syA.n bahuvrIhiH ||15||

dAna.n bhogo nAshastisro gatayo bhavanti vittasya |
yo na dadAti na bhuN^kte tasya tR^itIyA gatirbhvati ||16||

durjanaH parihartavyo vidyayAlaN^kR^ito.api san.h |
maNinA bhUshhitaH sarpaH kimasau na bhayaN^karaH ||17||

divasenaiva tatkuryAd.h yena rAtrau sukha.n vaset.h |
pUrve vayasi tatkuryAd.h yena vR^iddhaH sukhI bhavet.h ||18||

deshATana.n rAjasabhApravesho vyApArividvajjanasaN^gatishcha |
sarveshhu shAstreshhvavalokana.n cha chAturyamUlAni bhavanti paJNcha ||19||

dAtavyamiti yaddAna.n dIyate.anupakAriNe |
deshe kAle cha pAtre cha taddAna.n sAtvika.n smR^itam.h ||20||


darshane sparshaNe vApi shravaNe bhAshhaNe.api vA |
yatra dravatyantaraN^ga.n sa sneha iti kathyate ||21||

dadAti pratigR^ihNAti guhyamAkhyAti pR^ichchhati |
bhuN^kte bhojayate chaiva shhaDvidha.n prItilakshaNam.h ||22||

dAridryAnmaraNAdvA maraNa.n me rochate na dAridrya.n |
alpaklesha.n maraNa.n dAridrya.n tvanantaka.n duHkham.h ||23||

dAturyAchakayorbhedaH karAbhyAmeva darshitaH |
ekasya gachchhato.adhastAduparyanyasya tishhThatAm.h ||24||

dhanamalabdha.n kAN^ksheta labdha.n rakshedavexaNAt.h |
raxita.n vardhayet.h samyak.h vR^iddha.n tIrtheshhu nixipet.h ||25||

dhavalayati samagra.n chandramA jIvaloka.n 
kimiti nijakalaN^ka.n nAtmasa.nstha.n pramArshhTi |
bhavati viditametad.h prAyashaH sajjanAnA.n 
parahitaniratAnAmAdaro nAtmakArye ||26||

dhR^itiH xamA damo.asteya.n shauchamindriyanigrahaH |
dhIrvidyA satyamakrodho dashaka.n dharmalakshaNam.h ||27||

#endhindi

