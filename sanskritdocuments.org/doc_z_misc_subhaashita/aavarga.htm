%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%transliterated by Kedar Naphade (ksn2@lehigh.edu)
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi
aakaashaat.h patita.n toya.n yathaa gachchhati saagaram.h |
sarvadevanamaskaaraH keshava.n pratigachchhati ||1||

aatmaartham.h jiivaloke cha ko na jiivati maanavaH |
para.n paropakaaraaya yo jiivati sa jiivati ||2||

aachaaraH paramo dharmaH aachaaraH parama.n tapaH |
aachaaraH parama.n GYaanamaachaaraat.h ki.n na saadhyate ||3||

aayushhaH kshaNa eko.api sarvaratnairna labhyate |
niiyate sa vR^ithaa yena pramaadaH sumahaanaho ||4||

aaste bhaga aasiinasya uudhrvastishhThati tishhThataH |
shete nipadyamaanasya charaati charato bhagaH ||5||

aapadgata.n hasasi ki.n draviNaandha muuDha
lakshmiisthiraa na bhavatiiti kimatra chitram.h |
etaan.h prapashyasi ghaTaa.n jalayantrachakre
riktaa bhavanti bharitaa bharitaashcha riktaaH ||6||

aashaa naama mahushhyaaNaa.n kaachidaashcharyashR^iN^khalaa |
yayaa baddhaa pradhaavanti muktaastishhThanti paN^guvat.h ||7||

aatmanaH paritoshhaaya kaveH kaavya.n tathaapi tat.h |
svaamino dehaliidiipasamamanyopakaarakam.h ||8||

aatmanaH mukhadoshheNa badhyante shukasaarikaaH |
bakaastatra na badhyante mauna.n sarvaathasaadhanam.h ||9||

aadaanasya pradaanasya kartavyasya cha karmaNaH |
kshipramakriyamaaNasya kaalaH pibati tadrasam.h ||10||

aapadi mitrapariikshaa shuurapariikshaa raNaaN^gaNe bhavati |
vinaye va.nshapariikshaa shiilapariikshaa dhanakshaye bhavati ||11||

aatmapaksha.n parityajya parapaksheshhu yo rataH |
sa parairhanyate muuDhaH niilavarNashR^igaalavat.h ||12||

aashushabdasya antena kalaayaaH prathamena cha |
vihago yo bhavettasya varNam.h shiighra.n nivedaya ||13||

aatataayinamaayaantamapi vedaantapaaragam.h |
jighaa.nsanta.n jighaa.nsiiyaat.h na tena brahmahaa bhavet.h ||14||

aadau raamatapovanaabhigamana.n hatvaa mR^iga.n kaaJNchanam.h
vaidehiiharaNa.n jaTaayumaraNa.n sugriivasambhaashhaNam.h |
vaaliinirdalana.n samudrataraNa.n laN^kaapuriidaahanam.h
pashchaadraavaNa kumbhakarNahanana.n etad.hhi raamaayaNam.h ||15||

aadau devakidevagarbhajanana.n gopiigR^ihe vardhanam.h
maayaaputanajiivitaapaharaNa.n govardhanoddhaaraNam.h |
ka.nsachchhedanakauravaadihanana.n kuntiitanuujaavanam.h
etadbhaagavata.n puraaNakathita.n shriikR^ishhNaliilaamR^itam.h ||16||

aadau shriibharataakhyabhuupatikule bhaktottamaaH paaNDavaaH
teshhaamandhasutaaH shataH kapaTikaa durbhraataraH kauravaaH |
bandhudveshakara.n hi kauravakula.n bheje raNe durgatim.h |
giitaa taarayati sma kR^ishhNabhajakaannetanmahaabhaaratam.h ||17||



