%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu) 
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi

yathA deshastathA bhAshhA yathA rAjA tathA prajA |
yathA bhUmistathA toya.n yathA bIjastathA.nkuraH ||1||

yasya nAsti svaya.n praGYA shAstra.n tasya karoti kim.h |
lochanAbhyA.n vihInasya darpaNaH ki.n karishhyati ||2||

yaH paThati likhati pashyati paripR^ichchhati paNDitAnupAshrayati |
tasya divAkarakiraNairnalinIdalamiva vikAsate buddhiH ||3||

yA kundendu tushhArahAradhavalA yA shubhravastrAvR^itA 
yA vINAvaradaNDamaNDitakarA yA shvetapadmAsanA |
yA brahmAchyutasha.nkaraprabhR^itibhirdevaiH sadA vanditA 
sA mA.n pAtu sarasvatI bhagavatI niHsheshhajADyApahA ||4||

yastu sa.ncharate deshAn.h sevate yastu paNDitAn.h |
tasya vistAritA budhistailabindurivAmbhasi ||5||

yo na sa.ncharate deshAn.h sevate yo na paNDItAn.h |
tasya sa.nkuchitA budhirdhR^itabindurivAmbhasi ||6||

yauvana.n dhanasa.npattiH prabhuttvamavivekitA |
ekaikamapyanarthAya kimu yatra chatushhTayam.h ||7||

yasmin.h deshe na sa.nmAno na prItirna cha bAndhavAH |
na cha vidyAgamaH kashchit.h na tatra divasa.n vaset.h ||8||

yena kena prakAreNa yasya kasyApi dehinaH |
sa.ntoshha.n janayet.h prAGYastadeveshvarapUjanam.h ||9||


yeshhA.n na vidyA na tapo na dAna.n GYAna.n na shIla.n na guNo na dharmaH |
te martyaloke bhuvibhArabhUtA manushhyarUpeNa mR^igAshcharanti ||10||

yasya kasya tarormUla.n yena kenApi mishritam.h |
yasmai kasmai pradAtavya.n yadvA tadvA bhavishhyati ||11||

yudhishhThiro kasya putro ga.ngA vahati kIdR^ishI |
ha.nsasya shobhA kA vAsti dharmasya tvaritA gatiH ||12||

yathA kAshhTha.n cha kAshhTha.n cha sameyAtA.n mahodadhau |
sametya cha vyapeyAtA.n tadvatbhUtasamAgamaH ||13||

yasyAsti vitta.n sa varaH kulInaH sa paNDitaH sa shrutavAn.h guNaGYaH |
sa eva vaktA sa cha darshanIyaH sarve guNAH kAJNchanamAshrayante ||14||

yathaikena na hastena tAlikA samprapadyate |
tathodyamaparityakta.n karma notpAdayet.h phalam.h ||15||

yo dhR^ivANi parityajya adhR^ivANi nishhevate |
dhR^ivANi tasya nashyanti adhR^iva.n nashhTameva cha ||16||

yathA hyekena chakreNa na rathasya gatirbhavet.h |
eva.n purushhakAreNa vinA daiva.n na sidhyati ||17||

yAchate kAryakAle yaH sa ki.n bhR^ityo sa ki.n suhR^id.h |
bhR^ityAtsambhAvayet.h yastu kAryakAle sa ki.n prabhuH ||18||

ye nAma kechidiha prathayanyavaGYAm.h 
jAnantu te kimapi tAnprati naishha yatnaH |
utpasyate sati mama ko.api samAnadharmA 
kAlo hyaya.n niravadhirvipulA cha pR^ithvI ||19||

yasya shashhThI chaturthI cha vihasya cha vihAya cha |
aha.n katha.n dvitIyA syAt.h dvitIyA syAmaha.n katham.h ||20|| 

