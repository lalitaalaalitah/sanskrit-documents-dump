%<HTML>
%<HEAD>
%<TITLE>Sanskrit Subhaashita</TITLE>
%</HEAD>
%<BODY	TEXT="#00077" 
%	BGCOLOR="FFCC99" 
%	LINK="#5555bb" 
%	VLINK="#666666" 
%	ALINK="#00A80B" >
%<PRE>
%Transliterated by Kedar Naphade (ksn2@lehigh.edu) 
% define a function that loads in the font..
/devn22 {
    22 normalfont % get the normal devnagri font, at 22 point size
} def

#hindiifm=dvnc.ifm
#hindifont=devn22

#hindi



phaNino bahavaH santi bhekabhaxaNatatparAH |
eka eva hi sheshho.aya.n dharaNIdharaNakshamaH ||1||

phala.n svechchhAlabhya.n pratidinamakheda.n kshitiruhA.n 
payaH sthAne sthAne shishiramadhura.n puNyasaritA.n |
mR^idusparshA shayyA sulalitalatApallavamayI 
sahante santApa.n tadapi dhaninA.n dvAri kR^ipaNAH ||2||

bAlo vA yadi vA vR^iddho yuvA vA gR^ihamAgataH |
tasya pUjA vidhAtavyA sarvasyAbhyAgato guruH ||3||

bahubhirna viroddhavya.n durjanaiH sajjanairapi |
sphurantamapi nAgendra.n bhaxayanti pipIlikAH ||4||

bAlasyApi raveH pAdAH patantyupari bhUbhR^itA.n |
tejasA saha jAtAnA.n vayaH kutropayujyate ||5||

bubhukshitaH ki.n na karoti pApa.n xINA narA nishhkaruNA bhavanti |
AkhyAhi bhadre priyadarshanasya na ga.ngadattaH punareti kUpa.n ||6||

brahmannadhyayanasya naishha samayastUshhNI.n bahiH sthIyatA.n 
svalpa.n jalpa bR^ihaspate jaDamate, naishhA sabhA vajriNaH |
vINA.n sa.nhara nArada stutikathAlApairala.n tumburo 
sItArallakabhallabhagnahR^idayaH svastho na la.nkeshvaraH ||7||

bhAshhAsu mukhyA madhurA divyA gIrvANabhAratI |
tasyA.n hi kAvya.n madhura.n tasmAdapi subhAshitam.h ||8||

bhItebhyashchAbhaya.n deya.n vyAdhitebhyastathaushhadham.h |
deyA vidyArthine vidyA deyamanna.n kshudhAture ||9||

bhojanAnte cha ki.n peya.n jayantaH kasya vai sutaH |
katha.n vishhNupada.n prokta.n takra.n shakrasya durlabham.h ||10||

bhraman.h vanAnte navama.njarIshhu na shhaTpado gandhaphalImajighrat.h |
sA ki.n na ramyA sa cha ki.n na rantA balIyasI kevalamIshvarechchhA ||11||

bho dAridrya namastubhya.n siddho.aha.n tvatprasAdataH |
pashyAmyaha.n jagatsarva.n na mA.n pashyati kashchana ||12||

bhAsasya kAlidAsasya bhavabhUteshcha vishrutA |
bANashUdrakaharshhANA.n kAvyabhAshhAsti sa.nskR^itam.h ||13||

bhIshhmadroNataTA jayadrathajalA gAndhAranIlotpalA 
shalyagrAhavatI kR^ipeNa vahanI karNena velAkulA |
ashvatthAmavikarNaghoramakarA duryodhanAvartinI 
sottIrNA khalu pANDavairraNanadI kaivartakaH keshavaH ||14||

bhojanAnte pibet.h takra.n dinAnte cha pibet.h payaH |
nishAnte cha pibet.h vAri ki.n vaidyena prayojanaM ||15||

