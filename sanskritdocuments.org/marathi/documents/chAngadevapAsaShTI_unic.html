<HTML>
<!--
% ITRANS 5.30 control statements: (5.30 or later required)

% #sanskrit uses usanskrit.ifm - similar to udvng.ifm except default is .h not a
%
% ---------------------------------------------------------
% ITRANS 5.30 (29 July 2006) (HTML [Unicode UTF-8] Interface)
% Copyright 1991--2001 Avinash Chopde, All Rights Reserved.
% ---------------------------------------------------------
%






 


-->
<HEAD>
<meta http-equiv="Content-Type" content="text/html; charset=utf-8">
<LINK REV="made" HREF="mailto:sanskrit@cheerful.com">
<style type="text/css">
    BODY {margin-left: 10% ; margin-right: 10%}
</style>
<TITLE>
||Sant Dnyaneshwar's chAMgadevapAsaShTI ||</TITLE></HEAD><body BGCOLOR=FFCC99><PRE><UL><FONT SIZE=4><H2>
||चांगदेवपासष्टी, संत ज्ञानेश्वरविरचित ||</H2> 
स्वस्ति श्री वटेशु  | जो लपोनि जगदाभासु  | 
दावी मग ग्रासु  | प्रगटला करी  ||१  ||
प्रगटे तंव तंव न दिसे  | लपे तंव तंव आभासे  | 
प्रगट ना लपाला असे  | न खोमता जो  ||२  ||
बहु जंव जंव होये  | तंव तंव कांहींच न होये  | 
कांहीं नहोनि आहे  | अवघाचि जो  ||३  ||
सोनें सोनेपणा उणे  | न येतांचि झालें लेणें  | 
तेंवि न वेंचतां जग होणे  | अंगें जया  ||४  ||
कल्लोळ कंचुक  | न फेडितां उघडें उदक  | 
तेंवी जगेंसी सम्यक्  | स्वरूप जो  ||५  ||
परमाणूंचिया मांदिया  | पृथ्वीपणें न वचेचि वायां  | 
तेंवी विश्वस्फूर्तिं इया  | झांकवेना जो  ||६  ||
कळांचेनि पांघुरणें  | चंद्रमा हरपों नेणें  | 
कां वन्ही दीपपणें  | आन नोहे  ||७  ||
म्हणोनि अविद्यानिमित्तें  | दृश्य द्रष्टृअत्व वर्ते  | 
तें मी नेणें, आइते  | ऐसेंचि असे  ||८  ||
जेंवी नाममात्र लुगडें  | येऱ्हवीं सुतचि तें उघडें  | 
कां माती मृद्भांडें  | जयापरी  ||९  ||
तेंवी द्रष्टा दृश्य दशे-  | अतीत दृङ्मात्र जें असे  | 
तेंचि द्रष्टादृश्यमिसें  | केवळ होय  ||१०  ||
अलंकार येणें नामें  | असिजे निखिल हेमें  | 
नाना अवयवसंभ्रमें  | अवयविया जेंवी  ||११  ||
तेंवी शिवोनि पृथीवरी  | भासती पदार्थांचिया परी |
प्रकाशे ते एकसरी  | संवित्ति हे  ||१२  ||
नाहीं तें चित्र दाविती  | परि असे केवळ भिंती  | 
प्रकाशे ते संवित्ति  | जगदाकारें  ||१३  ||
बांधियाचिया मोडी  | बांधा नहोनि गुळाचि गोडी  | 
तयापरि जगपरवडी  | संवित्ति जाण  ||१४  ||
घडियेचेनि आकारें  | प्रकाशिजे जेवीं अंबरें  | 
तेंवी विश्वस्फुर्तिं स्फुरें  | स्फुर्तिचि हे  ||१५  ||
न लिंपतां सुखदुःख  | येणें आकारें क्षोभोनि नावेक  | 
होय आपणया सन्मुख  | आपणचि जो  ||१६  ||
तया नांव दृश्याचें होणें  | संवित्ति दृष्टृत्वा आणिजे जेणें  | 
बिंबा बिंबत्व जालेपणें  | प्रतिबिंबाचेनि  ||१७  ||
तेंवी आपणचि आपुला पोटीं  | आपणया दृश्य दावित उठी  | 
दृष्टादृश्यदर्शन त्रिपुटी  | मांडें तें हे  ||१८  ||
सुताचिये गुंजे  | आंतबाहेर नाहीं दुजें  | 
तेवी तीनपणेविण जाणिजे  | त्रिपुटि हें  ||१९  ||
नुसधें मुख जैसें  | देखिजतसें दर्पणमिसें  | 
वायांचि देखणें ऐसें  | गमों लागे  ||२०  ||
तैसें न वचतां भेदा  | संवित्ति गमे त्रिधा  | 
हेचि जाणे प्रसिद्धा  | उपपत्ति इया  ||२१  ||
दृश्याचा जो उभारा  | तेंचि द्रष्टृत्व होय संसारा  | 
या दोहींमाजिला अंतरा  | दृष्टि पंगु होय  ||२२  ||
दृश्य जेधवां नाहीं  | तेधवां दृष्टि घेऊनि असे काई ? | 
आणि दृश्येंविण कांहीं  | दृष्टृअत्व होणें  | २३  ||
म्हणोनि दृश्याचे जालेंपणें  | दृष्टि, द्रष्टृत्व होणें  | 
पुढती तें गेलिया, जाणें  | तैसेचि दोन्ही  ||२४  ||
एवं एकचि झालीं ती होती  | तिन्ही गेलिया एकचि व्यक्ति  | 
तरी तिन्ही भ्रांति  | एकपण साच  ||२५  ||
दर्पणाचिया आधि शेखीं  | मुख असतांचि असे मुखीं  | 
माजीं दर्पण अवलोकीं  | आन कांहीं होये ? ||२६  ||
पुढें देखिजे तेणे बगे  | देखतें ऐसें गमों लागे  | 
परी दृष्टीतें वाउगें  | झकवित असे  ||२७  ||
म्हणोनि दृश्याचिये वेळे  | दृश्यद्रष्टृत्वा वेगळें  | 
वस्तुमात्र निहाळे  | आपणापाशीं  ||२८  ||
वाद्यजातेविण ध्वनी  | काष्ठजातेविण वन्ही  | 
तैसें विशेष ग्रासूनी  | स्वयेंचि असे  ||२९  ||
जें म्हणतां नये कांहीं  | जाणो न ये कैसेही  | 
असतचि असे, पाही  | असणें जया  ||३०  ||
आपुलिया बुबुळा  | दृष्टि असोनि अखम डोळा  | 
तैसा आत्मज्ञानीं दुबळा  | ज्ञानरूप जो  ||३१  ||
जें जाणणेंचि कीं ठाईं  | नेणणें कीर नाहीं  | 
परि जाणणें म्हणोनियांही  | जाणणें कैंचें  ||३२  ||
यालागीं मौनेंचि बोलिजे  | कांहीं नहोनि सर्व होईजे  | 
नव्हतां लाहिजे  | कांहीच नाहीं  ||३३  ||
नाना बोधाचिये सोयरिके  | साचपण जेणें एके  | 
नाना कल्लोळमाळिके  | पाणि जेंवि  ||३४  ||
जें देखिजतेविण  | एकलें देखतेंपण  | 
हें असो, आपणिया आपण  | आपणचि जें  ||३५  ||
जें कोणाचे नव्हतेनि असणें  | जें कोणाचे नव्हतां दिसणें  | 
कोणाचें नव्हतां भोगणें  | केवळ जो  ||३६  ||
तया पुत्र तूं वटेश्वराचा  | रवा जैसा कापुराचा  | 
चांगया मज तुज आपणयाचा  | बोल ऐके  ||३७  ||
ज्ञानदेव म्हणे  | तुज माझा बोल ऐकणें  | 
ते तळहाता तळीं मिठी देणें  | जयापरि  | ३८  ||
बोलेंचि बोल ऐकिजे  | स्वादेंचि स्वाद चाखिजे  | 
कां उजिवडे देखिजे  | उजिडा जेंवि  ||३९  ||
सोनिया वरकल सोनें जैसा  | कां मुख मुखा हो आरिसा  | 
मज तुज संवाद तैसा  | चक्रपाणि  ||४०  ||
गोडिये आपुलि गोडी  | घेतां काय न माये तोंडी  | 
आम्हां परस्परें आवडी  | तो पाडु असे  ||४१  ||
सखया तुझेनि उद्देशें  | भेटावया जीव उल्हासे  | 
कीं सिद्धभेटी विसकुसे  | ऐशिया बिहे  ||४२  ||
घेवों पाहे तुझें दर्शन  | तंव रूपा येवों पाहे मन  | 
तेथें दर्शना होय अवजतन  | ऐसें गमों लागे  ||४३  ||
कांहीं करी, बोले, कल्पी  | कां न करी, न बोले, न कल्पी  | 
ये दोन्ही तुझ्या स्वरूपीं  | न घेति उमसू  ||४४  ||
चांगया ! तुझेनि नांवे  | करणें, न करणें न व्हावें  | 
हें काय म्हणों, परि न धरवे  | मीपण हें  ||४५  ||
लवण पाणियाचा थावो  | माजि रिघोनि गेलें पाहो  | 
तंव तेंचि नाहीं, मा काय घेवो  | माप जळा ? ||४६  ||
तैसें तुज आत्मयातें पाही  | देखो गेलिया मीचि नाहीं  | 
तेथें तूं कैचा काई  | कल्पावया जोगा  ||४७  ||
जो जागोनि नीद देखे  | तो देखणेपणा जेंवि मुके  | 
तेंवि तूंतें देखोनि मी ठाके  | कांहीं नहोनि  ||४८  ||
अंधाराचे ठाईं  | सूर्यप्रकाश तंव नाहीं  | 
परी मी आहें हें कांहीं  | न वचेचि जेंवि  ||४९  ||
तेंवि तूंतें मी गिवसी  | तेथें तूंपण मीपणेंसी  | 
उखते पडे ग्रासीं  | भेटीचि उरे  ||५०  ||
डोळ्याचे भूमिके  | डोळा चित्र होय कौतुकें  | 
आणि तेणेंचि तो देखे  | न डंडळितां  ||५१  ||
तैसी उपजतां गोष्टी  | न फुटतां दृष्टि  | 
मीतूंवीण भेटी  | माझी तुझी  ||५२  ||
आतां मी तूं या उपाधी  | ग्रासूनि भेटी नुसधी  | 
ते भोगिली अनुवादीं  | घोळघोळू  ||५३  ||
रुचितयाचेनि मिसें  | रुचितें जेविजे जैसें  | 
कां दर्पणव्याजें दिसे  | देखतें जेंवि  ||५४  ||
तैसी अप्रमेयें प्रमेयें भरलीं  | मौनाचीं अक्षरें भली  | 
रचोनि गोष्टी केली  | मेळियेचि  ||५५  ||
इयेतें करुनि व्याज  | तूं आपणयातें बुझ  | 
दीप दीपपणें पाहे निज  | आपुलें जैसें  ||५६  ||
तैसी केलिया गोठी  | तया उघडिजे दृष्टी  | 
आपणिया आपण भेटी  | आपणामाजी  ||५७  ||
जालिया प्रळयीं एकार्णव  | अपार पाणियाची धांव  | 
गिळी आपुला उगव  | तैसें करी  ||५८  ||
ज्ञानदेव म्हणे नामरूपें-  | विण तुझें साच आहे आपणपें  | 
तें स्वानंदजीवनपे  | सुखिया होई  ||५९  ||
चांगया पुढत पुढती  | घरा आलिया ज्ञानसंपत्ति  | 
वेद्यवेदकत्वही अतीतीं  | पदीं बैसें  ||६०  ||
चांगदेवा तुझेनि व्याजें  | माउलिया श्रीनिवृत्तिराजे  | 
स्वानुभव रसाळ खाजें  | दिधलें लोभें  ||६१  ||
एवं ज्ञानदेव चक्रपाणी ऐसे  | दोन्ही डोळस आरिसे  | 
परस्पर पाहतां कैसें  | मुकले भेदा  ||६२  ||
तियेपरि जो इया  | दर्पण करील ओविया  | 
तो आत्माएवढिया  | मिळेल सुखा  ||६३  ||
नाहीं तेंचि काय नेणों असें  | दिसें तेंचि कैसें नेणों दिसे  | 
असें तेंचि नेणों, आपैसे  | तें कीं होइहे  ||६४  ||
निदेपरौते निदैजणें  | जागृति गिळोनि जागणें  | 
केलें तैसें गुंफणें  | ज्ञानदेवो म्हणे   ||६५   ||

Encoded and proofread by Vishwas Bhide
vishwas underscore bhide at yahoo.com
</FONT></PRE><PRE><FONT SIZE=3><P><HR>
%@@1
% File name             : chAngadevapAsaShTI.itx
%--------------------------------------------
% Text title            : chAngadevapAsaShTI
% Author                : Sant Dnyaneshwar
% Language              : Marathi
% Subject               : philosophy/hinduism/religion
% Description/comments  : 
% Transliterated by     : Vishwas Bhide vishwas underscore bhide at yahoo.com
% Proofread by          : Vishwas Bhide vishwas underscore bhide at yahoo.com
% Latest update         : May 20, 2006
% Send corrections to   : sanskrit@cheerful.com
%
% Special Instructions:
% i1h.hdr,ijag.inc,itrans.sty,multicol.sty,iarticle.sty
% Transliteration scheme: ITRANS 5.2
% Site access  :         
% https://sanskritdocuments.org
% http://sanskritdocuments.org/
%-----------------------------------------------------
% The text is to be used for personal studies and research only.
% Any use for commercial purpose is prohibited as a 'gentleman's'
% agreement.
% @@2
%
% Commands upto engtitle are 
% needed for devanaagarii output and formatting.
%--------------------------------------------------------

</FONT></PRE><HR><P>
This page uses Unicode utf-8 encoding for devanagari.  Please set the fonts and 
languages setting in your web browser to display the correct Unicode font. 
Some help is available at <a
href=http://www.ee.adfa.edu.au/staff/hrp/personal/Sanskrit-External/unicodenotes.html>Notes
on Viewing and Creating Devanagari Documents with Unicode Support.  </a>
Some of the Unicode fonts for Devanagari are linked at <a
href=http://devanaagarii.net>http://devanaagarii.net</a> and for 
Sanskrit Transliteration/Diacritics are available at <a
href="http://bombay.indology.info/software/fonts/induni/index.html">IndUni
Fonts</a>.<P>

Questions, comments? Write to <A
href="mailto:sanskrit@cheerful.com?subject=UnicodeSanskritDocuments">sanskrit@cheerful.com</A> .
<P>

<SCRIPT LANGUAGE="JavaScript">
<!--
document.write(document.lastModified,'&nbsp;&nbsp;&nbsp;&nbsp;<BR>');
//SCRIPT_END -->
</SCRIPT>
</BODY>
</HTML>
